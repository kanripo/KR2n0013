# -*- mode: mandoku-view; -*-
#+TITLE: 金石録
#+DATE: 2015-09-12 00:15:24.409629
#+PROPERTY: ID KR2n0013
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB06n0602-022金石録-卷二十二.
<pb:KR2n0013_SBCK_022-1a>¶
金石錄&KR0195;苐二十二　䟦尾十二(後魏/後周/北齊/隋)¶
後魏鎮東将軍劉乾碑¶
後魏汝南王碑¶
北齊造像記¶
北齊郁乆閭業碑¶
後周延夀公碑頌¶
後周太學拓㧞府君墓誌¶
北齊&KR0160;陽公主碑¶
北齊天柱山銘¶
後周&KR0160;嶽庿碑¶
<pb:KR2n0013_SBCK_022-1b>¶
後周河瀆碑¶
後周同州刾史普六如忠墓誌¶
北齊隴東王感孝頌¶
後周温州刾史烏丸僧&KR0113;墓誌¶
北齊長樂王尉景碑¶
北齊馮翊王平等寺碑¶
北齊臨淮王像碑¶
北齊白長命碑¶
北齊大安樂寺碑¶
北齊司空趙起碑¶
<pb:KR2n0013_SBCK_022-2a>¶
北齊贈司空趙奉碑¶
北齊宜陽&KR0038;太妃傅氏碑¶
北齊赫連子恱清德頌¶
陏興國寺碑隂¶
陏齊國太夫人楊氏墓誌¶
陏化善寺碑¶
隋願力寺舎利寳塔函銘¶
陏周羅㬋墓誌¶
隋禹庿殘碑¶
隋黄門侍&KR0048;桞旦墓誌¶
<pb:KR2n0013_SBCK_022-2b>¶
隋尚書左僕射元夀碑¶
陏西林道塲碑¶
　　　　後魏鎮東将軍劉乾碑¶
右魏鎮東将軍劉乾碑云君諱乾字天自胡夷亂&KR0160;典章¶
文物埽地而盡至于名字書畫皆一出其私意而無復稽¶
考可謂亂矣若劉君者名乾字天自豈不怪哉¶
　　　　後魏汝南王碑¶
右後魏汝南王碑王名恱孝文子也爾朱榮之亂奔梁梁¶
武厚遇之立為魏主後復㱕北據後魏書列傳云出帝時¶
為大司馬卒而帝紀与北史皆言為出帝𫠦殺盖列傳之¶
<pb:KR2n0013_SBCK_022-3a>¶
誤而此碑亦不書者諱也¶
　　　　北齊造像碑¶
右北齊造像記云天保四年歳次已丑案齊文宣以東魏¶
武㝎八年受禪改年天保是&KR0010;庚午至四年當為癸酉而¶
此記誤書癸為己爾其字畫不工特以甲子差誤&KR0178;後来¶
疑焉因錄于此¶
　　　　北齊郁乆閭業碑¶
右北齊郁乆閭業碑郁久閭其姓本出東胡見于北朝者¶
有後魏景穆恭皇后郁乆閭氏云河東王毗之妹今魏書¶
列傳但有閭毗又有閭大肥皆云蠕蠕人盖同族也大肥¶
<pb:KR2n0013_SBCK_022-3b>¶
道武時㱕&KR0038;尚華隂公主以此碑考之業乃大肥之孫魏¶
書于皇后傳氏姓郁乆閭而于毗与大肥傳止言姓閭毗¶
于景穆皇后為兄弟其姓不&KR0063;有異使後嘗更姓史家亦¶
當具載兼大肥之孫亦不當復用舊姓也盖史之闕漏又¶
碑云祖名大泥鵲&KR0120;而史作大肥碑又云業茹茹&KR0038;王歩¶
渾之玄孫蠕或稱茹茹見于前史惟魏書蠕蠕列傳自¶
木骨閭以来叙其世系甚詳無名𡵯渾者亦莫知其為何¶
人也¶
　　　　後周延夀公碑頌¶
右後周延夀公碑頌云勲州刾史延夀郡開國公萬紐于¶
<pb:KR2n0013_SBCK_022-4a>¶
寔考之于史寔太師燕&KR0038;公于謹子也謹後魏新安公于¶
栗磾子洛㧞之後余家有洛㧞子烈碑述其世系甚詳云¶
逺祖之在幽州世首部落隂山之北有山號萬紐于者公¶
之奕葉居其原趾遂以為姓暨高祖孝文皇帝時始賜姓¶
為于氏焉今此碑復&KR0091;萬紐于者盖後周時凡孝文賜姓¶
者皆復改&KR0025;舊云又姓纂及唐書宰相世系表皆云謹洛¶
㧞五世孫也以後魏及周書考之洛㧞以大安四年卒年¶
四十五謹以正光四年為廣陽王元深長流𠫵軍年三十¶
一洛㧞之卒距謹之為𠫵軍盖六十四年矣洛㧞既早世¶
不&KR0063;六十四年已有五世孫年三十一也以此知言謹為¶
<pb:KR2n0013_SBCK_022-4b>¶
洛㧞五世孫者盖未可信又周書&KR0091;謹祖名安定而唐書¶
表作子安亦莫究其孰失也¶
　　　　後周太學生拓㧞府君墓誌¶
右後周太學生拓㧞府君墓誌陳使周弘正撰云君諱吐¶
度真魏昭成皇帝之後也夷虜以三字為名者甚衆拓㧞¶
君為書生尚仍舊俗何哉盖自魏孝文帝𢙣夷虜姓氏盡¶
易之至後周一切復改&KR0025;舊故當時士人名字亦皆用虜¶
語無&KR0085;怪也¶
　　　　北齊華陽公主碑¶
右北齊華陽公主碑云公主諱季艶盖魏孝文帝之孫廣¶
<pb:KR2n0013_SBCK_022-5a>¶
平王懐之女北齊趙郡王叡之母也按北史叡列傳其前¶
云母華山公主而其後乃作華陽今此碑及北齊書皆正¶
言封華陽盖北史誤也¶
　　　　北齊天柱山銘¶
右北齊天柱山銘在今莱州膠水縣&KR0004;後魏永平中鄭道¶
昭為郡守名此山為天柱刻銘其上至北齊天統元年其¶
子述祖継守此&KR0022;復刻銘焉案後魏書道昭之父羲謚文¶
&KR0149;而道昭𫠦立羲碑乃云謚為文今此碑又云謚文貞皆¶
莫可考¶
　　　　後周華嶽庿碑¶
<pb:KR2n0013_SBCK_022-5b>¶
右後周華嶽庿碑萬紐于瑾撰趙文渊字德本書按後周¶
書列傳有趙文深字德本盖唐&KR0004;史官避高祖諱故改淵¶
為深爾萬紐于瑾者唐瑾也周文帝時賜姓字文後以于¶
謹請與同姓更為萬紐于云¶
　　　　後周河瀆碑¶
右河瀆碑後周天和二年建内使大夫琅邪王褒字子渊¶
造文趙興郡守趙文渊字德本奉𠡠書余嘗讀楊大年談¶
苑云千字文題𠡠貟外散&KR0016;侍&KR0048;周興嗣次韵𠡠字乃梁¶
字傳冩誤尔當時帝王命令尚未&KR0091;𠡠至唐顯&KR0159;中始云¶
不經&KR0235;閣鸞䑓不得&KR0091;𠡠𠡠之名始定于此案此碑及唐¶
<pb:KR2n0013_SBCK_022-6a>¶
瑾撰華嶽庿碑皆文淵奉𠡠書後周距梁時未逺又陏薛¶
道衡撰老子碑唐&KR0004;虞丗南撰孔子廟堂杜如晦軰歐陽¶
詢書昭𨹧九成宫碑皆作奉𠡠如此𩔗甚衆略舉一二要¶
知不獨始于顕慶大年之論非也然則唐人𫠦謂不經鳯¶
閣鵉臺不謂之𠡠者盖言命令當繇庿堂出非謂𠡠之名¶
始于此也然文渊奉𠡠書碑而自著其字何哉¶
　　　　後周同州刺史普六如忠墓誌¶
右普六如忠墓誌普六如者楊忠隋髙祖父也後魏時賜¶
姓以誌考傳其事皆合惟其為都𥆳涇豳雲顕鹽&KR0149;䓁六¶
州諸軍事而傅以豳為幽者盖傳冩誤尔¶
<pb:KR2n0013_SBCK_022-6b>¶
　　　　北齊隴東王感孝頌¶
右北齊隴東王感孝頌隴東王者胡長仁也武平中為齊¶
州刾史道&KR0052;平隂有古冢詢訪𦒿舊以為郭巨之墓遂命¶
僚佐刻此頌焉墓在今平隂縣東北官道𠊓小山頂上隧¶
道尚存惟塞其後而空其前与杜預𫠦見邢山上鄭大夫¶
冡無異冢上有石室制作工巧其内鐫人物車馬似是後¶
漢時人𫠦為余自青社如京師徃還過之屡登其上按劉¶
向孝子圖云郭巨河内温人而&KR1073;道元注水&KR0052;云平隂東¶
北巫山之上有石室世謂之孝子堂亦不&KR0204;言何人之冡¶
不知長仁何𫠦據遂以為巨墓乎(按頌有孝子堂之語/故知即水經𫠦載也)¶
<pb:KR2n0013_SBCK_022-7a>¶
　　　　後周温州刾史烏丸僧&KR0113;墓誌¶
右後周烏丸僧&KR0113;墓誌僧&KR0113;本姓王氏梁&KR0047;城矦神念之¶
子太尉僧辨之弟歸後周仕為温州刾史卒元和姓纂及¶
唐宰相世系表皆云神念父囧為䕶烏丸校尉因&KR0197;烏九¶
王氏今墓誌乃云僧修歸周賜姓烏丸又諸書皆云神念¶
謚壮而墓誌作荘唐表云僧修生景孝而墓誌云名詳字¶
景孝皆當以墓誌為正¶
　　　　北齊長楽王尉景碑¶
右北齊長楽王尉景碑按北齊書景字士真而碑云字副¶
羽盖傳之誤¶
<pb:KR2n0013_SBCK_022-7b>¶
　　　　北齊馮翊王平等寺碑¶
右北齊平等寺碑題太宰馮翊王㝎光像寳殿碑馮翊王¶
者名潤齊神武子也碑云寺魏廣平王懐𫠦立永平中造¶
㝎光銅像一區髙二丈八尺属魏季像在寺外未果移入¶
其後齊髙祖過洛始遷像入寺至潤又増修殿宇焉據楊¶
衍之洛陽伽藍記云孝昌三年十二月中此像靣有悲容¶
両目垂淚三日而止其後尔朱榮北海王尔朱兆入洛陽¶
像皆悲泣如&KR0004;每&KR0052;神騐朝野惶懼其事甚異而此碑不¶
載¶
　　　　北齊臨淮王像碑¶
<pb:KR2n0013_SBCK_022-8a>¶
右北齊臨淮王像碑臨淮王者婁定遠也此北齊書和士¶
開傳定逺与趙郡王叡謀出士開為兖州刾史未行士開¶
納賂定逺得留復出定逺為青州刾史責叡以不臣之罪¶
而殺之定逺歸士開𫠦遺加以餘珍賂之乃免如史𫠦書¶
定逺可謂小人矣㝎逺本傳但云封臨淮郡王而不書其¶
為青州者𨶕也又定逺従弟叡既附見定逺傳而于外戚¶
傳又重出南北朝諸史猥并𩔗如此可𥬇也¶
　　　　北齊白長命碑¶
右北齊白長命碑云公字長命而其名己殘缺長命白建¶
之父也北齊書及北史建傳皆云父名長命者盖齊魏間¶
<pb:KR2n0013_SBCK_022-8b>¶
人多以字為名耳¶
　　　　北齊大安楽寺碑¶
右北齊大安楽寺碑其頞題廣業王大安樂寺碑廣業王¶
者尉萇命之子破矦也碑云魏末離亂萇命嘗營䕶此寺¶
其後破矦与其弟興敬復加營葺故立此碑按北史及北¶
齊書有尉長命傳今碑乃作萇命又史云其卒謚武壮而¶
碑乃作武荘當以碑為正破矦嘗仕為中書令尚書左僕¶
射尚書令錄尚書亊封廣業王官甚𩔰而史無傳¶
　　　　北齊司空趙&KR0120;碑¶
右北齊趙&KR0120;碑按北齊書列傳云&KR0120;天統二年除滄州刺¶
<pb:KR2n0013_SBCK_022-9a>¶
史武　中卒于官今以碑考之&KR0120;自滄州還𨶕除吏部尚¶
書判外兵省事遷光祿大夫以本官兼尚書左㒒射出行¶
懐州事轉膠州刾史封南泉郡王乃卒史皆不書而云卒¶
于滄州誤矣¶
　　　　北齊贈司空趙奉碑¶
右北齊趙奉碑奉彦深父也碑云父諱奉字奉伯而北齊¶
書及北史但云名奉伯而己碑又云父清河府君剖符東¶
秦著績齊土久于其職遂即家焉今為平原貝丘人也而¶
史乃云彦深髙祖父難為清河太守遂家清河清河後改¶
為平原二事不同皆當以碑為正惟史以謂彦&KR0055;本名𨼆¶
<pb:KR2n0013_SBCK_022-9b>¶
避齊庿諱故以字行而碑直書為𨼆何哉¶
　　　　北齊冝陽&KR0038;太妃傅氏碑¶
右北齊冝陽&KR0038;太妃傅氏碑其額題故女侍中宜陽&KR0038;貞¶
穆太妃傅氏碑碑云太妃諱華清河貝丘人也按北史後¶
魏置女侍中視二品然本後宫嬪御之軄今以宰相母為¶
之惟見于此傅氏趙彦深之母有賢操事載于史¶
　　　　北齊赫連子恱清德頌¶
右北齊赫連子恱清德頌據北史列傳子恱為鄭州刾史¶
郡人請為立碑詔許之碑𫠦載亦同而碑乃在今許昌者¶
按隋書地里志穎川郡舊置潁州東魏改曰鄭州後周改¶
<pb:KR2n0013_SBCK_022-10a>¶
曰許州又傅云子恱天保中為&KR0045;州刺史而碑作陽州者¶
按地里志東魏于冝陽置陽州後周改為熊州云¶
　　　　隋興&KR0038;寺碑隂¶
右隋興&KR0038;寺碑隂丁道䕶書道䕶𫠦書興&KR0038;啓法両寺碑¶
皆在襄陽歐陽公嘗淂啓法寺碑列于集古錄中而于大¶
學官楊襃䖏見興&KR0038;寺碑以不得入錄為恨今碑隂又有¶
襄州鎮副揔&KR0249;栁止戈以下十八人姓名字畫尤完好歐¶
陽公𫠦未見也蔡君謨題其後云在杭州日坐有客曰小¶
&KR0003;&KR0091;丁真永草永固知名丁何人也予謂道䕶豈其人耶¶
按法書要錄丁覘与智永同時人善𨽻書世&KR0091;丁真永草¶
<pb:KR2n0013_SBCK_022-10b>¶
非道䕶也¶
　　　　隋齊&KR0038;太夫人楊氏墓誌¶
右隋齊&KR0038;太夫人楊氏墓誌云夫人字季姜僕射髙頴母¶
也隋書頴傳云頴以母&KR0104;去軄開皇二年伐陳詔穎莭度¶
諸軍據此頴之丁内艱盖在開皇&KR0004;今以墓誌考之楊氏¶
之卒乃在十年傳&KR0091;頴既貴其母常誡以逺禍後頴竟以¶
危言為煬帝𫠦誅如其言可謂賢母矣常恨不著其姓氏¶
今乃見于此云¶
　　　　隋化善寺碑¶
右隋化善寺碑在徐州碑隂有&KR0048;餘令題記云隋尹式撰¶
<pb:KR2n0013_SBCK_022-11a>¶
余元祐間侍親官彭門時為兒童淂此碑今三十餘年矣¶
　　　　隋願力寺舎利寶塔函銘¶
右隋願力寺舎利寳塔函銘仁夀三年相州刺史薛胄建¶
唐劉禹錫集載僧&KR0149;澈詩有云&KR0052;来白馬寺僧到赤烏年¶
禹錫&KR0091;其工因讀此銘序亦以白馬之寺對赤烏之年乃¶
知前人己有此語盖隋間文體大率以偶儷為工雖格力¶
卑弱然用事親切時有可喜也¶
　　　　隋周羅㬋墓誌¶
右隋周羅㬋墓誌無書人姓名而歐陽率更在大業中𫠦¶
書姚辨墓誌元長夀碑与此碑字體正同盖率更書也往¶
<pb:KR2n0013_SBCK_022-11b>¶
時書學博士米芾善書尤精于鍳裁亦以余言為然羅㬋¶
名将隋史有傳今以墓誌考之羅㬋在陳自鍾離太守&KR0118;¶
秦郡而史不載又史云開皇中自豳州刾史轉涇州母&KR0104;¶
去軄復&KR0120;授豳州遼東之役徴為水軍縂管進為上将軍¶
而墓誌自豳州為水軍縂管進上将軍然後為涇州其遷¶
拜次苐皆不同又史云拜東宫右虞&KR0049;率而墓誌為左&KR0101;¶
門率史云轉右衛率而墓誌為右&KR0101;門武候率史云自右¶
武候大将軍進授上将軍而墓誌不載盖未嘗拜此官也¶
皆當以墓誌為據¶
　　　　隋禹廟殘碑¶
<pb:KR2n0013_SBCK_022-12a>¶
右隋禹庿殘碑其文字磨㓕十五六而其末𨼆𨼆可辨云¶
㑹稽郡(下缺/三字)史陵書筆法精妙不减歐虞案張懐瓘書断¶
云禇遂良嘗師史陵盖當時名茟也今此碑摩㓕而僅存¶
世之蔵書者皆未嘗有非余収錄之冨則遂不復見于世¶
矣¶
　　　　隋黄門侍&KR0048;桞旦墓誌¶
右隋栁旦墓誌以考隋史列傳其始終事跡皆同惟傳云¶
攝判黄门侍&KR0048;而墓誌云檢校黄門侍&KR0048;小異尔又墓誌¶
載旦六子燮則綽楷濬亨而元和姓纂与唐史宰相世系¶
表皆云旦五子而𨶕其苐五子濬亦當以墓誌為是也¶
<pb:KR2n0013_SBCK_022-12b>¶
　　　　隋尚書左僕射元夀碑¶
右隋元夀碑虞世基撰歐陽詢書按隋史夀開皇中為尚¶
書主爵侍郎而碑云主爵郎碑云&KR0025;晋王伐陳時兼楊州¶
長史授行軍縂&KR0249;長史平陳遂為楊州縂管府長史遷尚¶
書左丞而史但云自元帥府屬平陳入為左丞尔又為太¶
常少卿時兼雍州司馬史亦不載其卒贈尚書左㒒射光¶
祿大夫封博平矦而史但云贈右僕射皆其闕誤史云夀¶
在周封儀隴縣矦而碑作儀龍矦今按隋書地里志有儀¶
隴縣属巴西郡而無儀龍未知孰失也¶
　　　　隋西林道塲碑¶
<pb:KR2n0013_SBCK_022-13a>¶
右隋西林道塲碑題太常博士歐陽詢撰而不著書人名¶
氏余家蔵隋姚辨墓誌元夀碑皆率更在大業中為愽士¶
時𫠦書与此碑字體絶不𩔖知其非率更書也¶
金石錄卷苐二十二¶
(癸未十二月十三日命工吕建矦造日離海研成試茟書/此甚楽)¶
<pb:KR2n0013_SBCK_022-13b>¶
