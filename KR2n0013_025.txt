# -*- mode: mandoku-view; -*-
#+TITLE: 金石録
#+DATE: 2015-09-12 00:15:24.535275
#+PROPERTY: ID KR2n0013
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB06n0602-025金石録-卷二十五.
<pb:KR2n0013_SBCK_025-1a>¶
金石錄&KR0195;苐二十五　䟦尾十五(唐/偽周)¶
唐禇亮碑¶
唐洛州制史賈公清德頌¶
唐歐陽詢妻徐夫人墓誌¶
唐㐮州孔子廟坣碑¶
唐㐮州刺史封公碑¶
唐奉禮&KR0048;岑子輿墓誌¶
唐醴泉縣令張仁藴德政碑¶
周武后昇中&KR0274;志碑¶
周武后封中嶽碑¶
<pb:KR2n0013_SBCK_025-1b>¶
周昇仙太子碑¶
周大雲寺碑¶
周武士彠碑¶
周孔昌寓碑¶
周崔敬嗣墓誌¶
唐祝府君碑¶
唐秦州都督唐宗碑¶
唐工部尚書姚璹碑¶
後周宇父舉碑¶
唐魏叔瑜妻王夫人墓誌¶
<pb:KR2n0013_SBCK_025-2a>¶
唐兵部侍&KR0048;崔兢墓誌¶
唐中興聖教序¶
唐聖教序碑側¶
唐徐有功碑¶
唐國子祭酒武承規墓誌¶
唐陜州刺史劉延景碑¶
唐修封禅壇記¶
　　　唐禇亮碑¶
右唐禇亮碑唐書云亮杭州人而碑云晋南&KR0118;家于丹¶
陽按元和姓纂自錢塘禇氏与亮族不同系唐史盖失¶
<pb:KR2n0013_SBCK_025-2b>¶
之¶
　　　唐洛州刺史賈公清德頌¶
右唐洛州刺史賈公清德頌按唐史循吏傳賈敦頥敦¶
實相繼為洛州刺史長史有恵爱郡人皆為刻石&KR0197;棠¶
棣碑今敦實之碑亾矣此碑載初除洛州制書有云三¶
川之境是称都㑹六條之記允属時英蒲州刺史賈敦¶
頥体業強正識用&KR0278;敏盖其名乃敦頥也又武后實錄¶
敦實傳中亦作敦頥以此知唐史傳冩之誤又按法書¶
要錄此碑王知敬書以知敬所書他石刻校之字畫不¶
&KR0011;未知果知敬書否也¶
<pb:KR2n0013_SBCK_025-3a>¶
　　　唐歐陽詢妻徐夫人墓誌¶
右唐歐陽詢妻徐氏墓誌云徐始以夫恩封渤海郡君¶
㝷加渤海郡夫人最後以子恩封渤海太縣君按本朝¶
之制婦人既封郡君或郡夫人&KR0175;以子貴加恩則直封¶
為郡太君郡太夫人不復為縣太君矣今徐既以夫貴¶
封夫人後以子恩&KR0379;封為太縣君盖一時之制如此又¶
不曰縣太君而曰太縣君与今名&KR0197;亦異也唐制婦人¶
封邑次叙史家不載偶見于此耳¶
　　　唐㐮州刺史封公碑¶
右唐㐮州刺史封公碑宋之愻書字畫頗佳之愻之問¶
<pb:KR2n0013_SBCK_025-3b>¶
弟也兄弟皆小人之愻奴事武三思三思五狗之愻乃¶
其一以此知書特小技茍非其人亦何&KR0085;貴哉¶
　　　唐㐮州孔子廟坣碑¶
右唐㐮州孔子廟坣碑于敬之撰其前題魯大司寇贈¶
太師宣尼父孔丘廟坣碑銘春秋之法或書字或書名¶
皆所以寓褒貶之意今敬之為孔子廟碑而斥其名何¶
哉¶
　　　唐奉礼&KR0048;岑子輿墓誌¶
右唐岑子輿墓誌云君諱子輿字安道南陽&KR0068;陽人也¶
曽祖之家祖文本父曼倩按元和姓纂及新唐書宰相¶
<pb:KR2n0013_SBCK_025-4a>¶
世系表載曼倩四子献羲仲翔仲休而無子輿今墓誌¶
云次苐献前太子典膳次苐前羲成均監主簿而無仲¶
翔仲休墓誌既云献義䓁則不云仲翔仲休容有之惟¶
子輿乃曼倩長子姓纂与丗系表當書而闕者何也¶
　　　唐醴泉縣令張仁藴徳政碑¶
右唐醴泉縣令張仁藴德政碑長夀三年立醴泉尉顔¶
真卿書按魯公雖尝為此官然在開元間而鲁公以貞¶
元元年為李希烈所害年七十六上距長夀三年實九¶
十餘&KR0010;是時犹未生也又茟法与鲁公他書不&KR0011;以此¶
疑有姓名同者然碑武后時立而不用當時所製字或¶
<pb:KR2n0013_SBCK_025-4b>¶
云碑雖建扵長夀中至魯公為尉重書而刻之未可知¶
也(拠新史紀傳魯公以貞元元年被害年七十六而旧/史德宗實錄皆云殁于㒷元元年年七十七疑新史)¶
(誤)¶
　　　周武后昇中&KR0274;志碑¶
右周武后昇中述志碑武后自撰睿宗書碑極壮&KR0646;立¶
于嵩山之巔其隂鍾紹京書字畫皆二妙政和中河南¶
尹上言請碎其碑從之¶
　　　周武后封中嶽碑¶
右周武后封中嶽碑已殘缺書撰人名皆不可考然騐¶
其茟跡盖薛稷書也¶
<pb:KR2n0013_SBCK_025-5a>¶
　　　周昇仙太子碑¶
右周昇仙太子碑武后撰并書昇仙太子者王子晋也¶
是時張易之昌宗兄弟方有寵謟諛者以昌宗為子晋¶
後身故武后為葺其祠親銘而書扵其碑君臣宣&KR0075;無¶
恥&KR0124;如此可&KR0036;萬古之一笑也¶
　　　周大雲寺碑¶
右大雲寺碑賈膺福撰并八分書其茟法精可喜按旧¶
唐史云武后鑄九&KR0166;圖冩山川物像命工書人賈膺福¶
薛昌客李元振鍾紹京䓁分題之紹京之書世固多有¶
膺福茟跡雖僅存然世亦未尝有称之者如昌容䓁書¶
<pb:KR2n0013_SBCK_025-5b>¶
遂不淂見以此知士所以自著于不朽者果在德而不¶
在藝也¶
　　　周武士彠碑¶
右周武士彠碑武后時追尊士彠為無上孝眀皇帝命¶
李嶠為碑文相王旦書石焉戎幕閑談載李徳&KR0073;言昔¶
為太原從亊見公牘中有文水縣牒称武士彠墓碑元¶
和年忽失亀頭所在碑上有武字凢十一䖏皆鐫去之¶
碑高大非人力所及未㡬武元衡遇害今此碑武字最¶
多皆刻畫完好無訛缺者以此知小&KR0003;&KR0001;載亊多荒誕¶
不可信&KR0124;如此¶
<pb:KR2n0013_SBCK_025-6a>¶
　　　周孔昌寓碑¶
右周孔昌寓碑載其世系甚详云宣尼父三十六世孫也¶
十四丗祖潜吴侍中生晋豫章太守竺竺生大尚書冲冲¶
生大司農偘偘生秘書監滔滔生江夏太守侯俟生宋¶
尚書在丞㓜幼生尚書右丞遥之遥之生中書侍&KR0048;曅¶
曅生齊散騎常侍珮珮生梁侍中休源休源生陳黄門¶
侍&KR0048;宗範宗範生陳散騎常侍伯魚伯魚生隋祕書正¶
字德紹德紹生昌寓唐以前士人以族姓為重故雖更¶
千百年歴&KR0190;十世皆攷究自唐末五代之亂在朝者皆¶
武夫悍卒于是譜牒散失士大夫&KR0252;然不知其族系之¶
<pb:KR2n0013_SBCK_025-6b>¶
所自出豈不可惜也哉故余詳錄于此使後學論姓氏¶
者有考焉按此碑及梁史皆云休源冲八丗孫而元和¶
姓纂獨以為七代孫誤矣¶
　　　周崔敬嗣墓誌¶
右周崔敬嗣墓誌云祖咸考表而元和姓纂以咸為諴¶
表為儀表又新唐書崔光逺傳中宗在房州官吏皆不¶
為礼光逺祖敬嗣為刺史獨盡誠推奉帝德之及反正¶
有与敬嗣同姓名者每擬官帝&KR0186;超拜後召見悟非是¶
訪敬嗣已死即授其子汪五品官汪生光逺今以墓誌¶
考之敬嗣武后時實為房州刺史然墓誌載敬嗣長子¶
<pb:KR2n0013_SBCK_025-7a>¶
恱次子恊而無名汪者而姓纂亦云恱生光逺然則以¶
恱為汪盖史誤敬嗣卒于澄聖元年中宗反正其殁已¶
久屡&KR0118;他人官而不悟可謂昏矣¶
　　　唐祝府君碑¶
右唐祝府君碑府君諱綝欽眀父也碑欽眀自撰今南¶
京有漢祝睦两碑其一言君兆自重&KR0058;祝融苗胄其一¶
言其先高辛余按諸書重&KR0058;祝融皆帝高陽之後帝尭¶
高辛之子也睦碑既云出于重&KR0058;祝融又云出于高辛¶
自相抵牾莫可究考而此碑引丗本氏姓篇云祝氏軒¶
轅之後也史記周本纪武王克殷封黄帝之後于祝帝¶
<pb:KR2n0013_SBCK_025-7b>¶
尭之陳後于薊楽記云封黄帝之後于薊帝尭之後于¶
祝盖以黄尭末(丁阙/一字)同出有㷱由此史傳相交祝薊互¶
舉參攷丗本馬&KR0118;近之然司馬&KR0118;史記于族系多采丗¶
本不知丗本果可盡信否盖君子于學有&KR0001;不知阙焉¶
可也¶
　　　唐秦州都督唐宗碑¶
右唐唐宗碑云君諱宗字徴仁而唐書宰相丗系表云¶
名丗宗碑又云祖諱子政而丗系表作二政皆當以碑¶
為正宗宰相休璟祖也仕隋為朔方郡丞行守郡亊大¶
業末為賊梁師都&KR0001;殺神龍中贈秦州都督¶
<pb:KR2n0013_SBCK_025-8a>¶
　　　唐工部尚書姚璹碑¶
右唐姚璹碑按新唐書璹列傳云為夏官侍&KR0048;坐族弟¶
敬莭叛貶桂州長史而碑云自兵部侍郎以敬莭犯法¶
改授司府少卿檢校㝎州刺史㝷即真轉都督廣循䓁¶
二十三州諸軍亊廣州刺史後替還仍以前累重貶桂¶
州又璹為宰相時尝為西京㽜守而史不載璹以妖&KR0301;¶
謟諛事武后其事蹟皆不&KR0085;&KR0145;而扵官秩闕漏不可不¶
記者所以正史官之失也璹微時所歴官列傳尤簡畧¶
今皆不復載云¶
　　　後周宇文舉碑¶
<pb:KR2n0013_SBCK_025-8b>¶
右後周宇文舉碑盧思道撰神龍中其曽孫敞追建以¶
後周書考之官閥亊跡多同惟碑云公諱㪯字神舉而¶
史但言名神舉而已又史云其曽祖名求男而碑止言¶
名求史云祖名&KR0139;和而碑止言名和亦皆不同其卒也¶
史云宣帝以&KR0043;憾殺之而碑称遘疾薨疑作碑者爲諱¶
其事當以史爲正¶
　　　唐魏叔瑜妻王夫人墓誌¶
右唐王夫人墓誌夫人魏叔瑜妻華之母也誌無書撰¶
人姓名騐其茟法盖華自書華以草&KR0032;擅名一時然石¶
刻見于今者絶少此誌丗尤罕傳云¶
<pb:KR2n0013_SBCK_025-9a>¶
　　　唐兵部侍&KR0048;崔兢墓誌¶
右唐崔兢墓誌云公諱兢字眀慎祖敦礼父守業案旧¶
唐書敦礼列傳云孫貞慎神龍&KR0004;為兵部侍&KR0048;元和姓¶
纂新史宰相丗系表所書亦同今以墓誌考之其家世¶
及名位皆合惟不著其名而以明為貞者皆唐史及姓¶
纂之闕誤也¶
　　　唐中興聖教序¶
右唐中興聖教序中宗為三藏法師義净所作唐奉一¶
書刻石在済南長清縣界四禅寺寺在深山中義净真¶
身塔尚存今屡徃㳺焉淂此文入錄案御史䑓記奉一¶
<pb:KR2n0013_SBCK_025-9b>¶
齊州人善書翰武后時為御史後坐誅剪皇族廢¶
　　　唐聖教序碑側¶
右聖教序碑側云則天尝淂玉册上有名十二字朝野¶
不䏻識義净䏻瀆其文曰天册神皇萬&KR0010;忠輔聖母長¶
安證聖元年五月上之詔書褒答案宋莒公紀年通譜¶
武后以證聖元年九月授天册金輪聖神之&KR0197;故大赦¶
改元先是司餼局人于水際淂石函有玉册云神皇万¶
&KR0010;忠輔聖母長安故改元恊瑞其父与義净所載小異¶
云余尝謂義净方外之人而區區為武后称述符命可¶
笑也然陶弘景&KR0197;称一代髙士在梁武時亦屡上圖䜟¶
<pb:KR2n0013_SBCK_025-10a>¶
豈獨義净哉¶
　　　唐徐有功碑¶
右唐徐有功碑徐彦伯撰以新舊唐史考之其本末皆¶
同惟旧史云長安二年卒年六十二碑云三年卒年六¶
十八新史亦年六十八与碑合¶
　　　唐國&KR0021;酒武承規墓誌¶
右唐武承規墓誌蘇頲撰顔魯公家廟碑載魯公之父¶
名惟貞字叔堅尝為太子文學今此誌題太子文斈顔¶
叔堅書豈非以字行乎家廟碑又称叔堅受茟法于舅¶
殷仲容特以草&KR0032;擅名云¶
<pb:KR2n0013_SBCK_025-10b>¶
　　　唐陕州刺史劉延景碑¶
右唐劉延景碑延景女為睿宗妃生譲帝者碑云夫人¶
房氏以景雲元年贈沛&KR0038;夫人二年&KR0010;次丁亥祔&KR0590;¶
于延景之墓按睿宗以景雲元年六月即位改元&KR0010;次¶
庚戍眀年&KR0010;在辛亥而碑作丁亥誤也碑載延祐四子¶
温玉承顔璵琪而和元姓纂以璵為瑗盖姓纂之謬¶
　　　唐修封禅壇記¶
右唐修封禅壇記賈膺福書初余淂膺福八分書大雲¶
寺記爱其茟法後又淂此記字為小楷尤工妙可喜云¶
金石錄&KR0195;苐二十五¶
