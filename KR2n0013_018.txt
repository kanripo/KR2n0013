# -*- mode: mandoku-view; -*-
#+TITLE: 金石録
#+DATE: 2015-09-12 00:15:24.243771
#+PROPERTY: ID KR2n0013
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB06n0602-018金石録-卷十八.
<pb:KR2n0013_SBCK_018-1a>¶
金石録卷苐十八　䟦尾八(漢)¶
漢成陽令唐君頌¶
漢唐君碑隂¶
漢白石神君碑¶
漢幽州刾史朱龜碑¶
漢朱龜碑隂¶
漢都鄉正街彈碑¶
漢太尉劉寛碑¶
漢劉寛碑隂¶
漢尉氏令鄭君碑¶
<pb:KR2n0013_SBCK_018-1b>¶
漢趙相劉衡碑¶
漢陳君碑¶
漢陳仲弓碑¶
漢陳仲弓碑隂¶
漢陳弓壇碑¶
漢圉令趙君碑¶
漢周公禮殿記¶
漢巴郡太守樊君碑¶
漢綏民校尉熊君碑¶
漢宗資墓天祿辟邪字¶
<pb:KR2n0013_SBCK_018-2a>¶
漢司空宗俱碑¶
漢馮使君墓闕銘¶
漢髙陽令楊君碑隂¶
漢浚儀令衡立碑¶
漢光祿勲劉曜碑¶
　　　　漢成陽令唐君頌¶
右漢成陽令唐君頌云君諱扶字正南字畫尚完而歐陽¶
公集古錄乃云其名殘缺何哉碑額題漢故成陽令唐君¶
之頌在今濮州雷澤縣古成陽也¶
　　　　漢唐君碑隂¶
<pb:KR2n0013_SBCK_018-2b>¶
右漢唐君碑隂載出錢造碑人有故従事故督郵故吏處¶
士門生門童䓁姓名按唐君碑云處士閭葵班䓁刻石𣗳¶
頌而碑隂又有故吏閭葵巴處士閭葵椘閭葵姓不見于¶
前史而姓苑姓纂之𩔖亦皆不載盖前代氏族或因改易¶
或寖微不𩔰遂冺沒而無傳者甚衆今世𫠦有姓氏書𩔖¶
多蕳略不完惟時時見于石刻者余每記之以禆姓氏書¶
之𨶕云¶
　　　　漢白石神君碑¶
右漢白石神君碑其略云白石神君者居九山之数参三¶
條之一兼将軍之號秉斧鉞之威體連封龍&KR0148;通北岳幽¶
<pb:KR2n0013_SBCK_018-3a>¶
賛天地長育萬物觸石而&KR0120;膚寸而合不終朝日而㴻雨¶
沾洽自前後&KR0038;縣屢有祈請指日刻期&KR0063;時有驗猶自挹¶
損不求禮秩縣界有六名山三公封龍靈山得法食去光¶
和四年三公守民盖髙等始為無極山詣太常求法食相¶
縣以白石神君道德灼然乃具載本末上尚書求依無極¶
即&KR0170;聴許于是遂開托舊兆改立殿堂其餘首尾尚皆完¶
好可讀文多不備載其曰居九山之数参三條之一莫暁¶
為何語也¶
　　　　漢幽州刾史朱龜碑¶
右漢幽州刺史朱龜碑在今亳州&KR1073;道元注水&KR0052;云渦水¶
<pb:KR2n0013_SBCK_018-3b>¶
東逕朱龜墓北東南流冢南枕道有碑題云漢故幽州刾¶
史朱君之碑龜字伯靈光和六年卒官今以碑考之与道¶
元𫠦載皆合歐陽公集古錄云龜之事跡不見史傳獨見¶
于此碑尔余按後漢書西南夷傳熹平五年諸夷及叛執¶
蜀郡太守雍陟遣御史中丞朱龜討之不䏻克太尉&KR0122;李¶
顒建筞討伐乃以顒為益州太守發板楯蠻擊破平之常¶
據華陽&KR0038;志亦載其事与史同唯史与華陽國志皆言龜¶
不䏻克而碑云蠻夷授手乞降二&KR0003;不同疑碑𫠦書非實¶
錄也¶
　　　　漢朱龜碑隂¶
<pb:KR2n0013_SBCK_018-4a>¶
右漢朱龜碑隂文字殘缺&KR0004;余讀&KR1073;道元注水&KR0052;云朱龜¶
碑隂故吏名姓多上谷代郡人知此碑有隂因託人就亳¶
社摸淂之附于碑後¶
　　　　漢都郷正街彈碑¶
右漢都郷正街弹碑在汝州界故昆陽城中文字摩㓕不¶
可考&KR2648;其&KR0010;月畧可見盖中平二年正月而其額題都鄉¶
正街弹碑莫知其為何碑也¶
　　　　漢太尉劉寛碑¶
右漢太尉劉寛碑寛有两碑皆在洛陽上東門外官道傍¶
此碑據藝文𩔗聚乃桓麟撰後碑不知何人𫠦為然字體¶
<pb:KR2n0013_SBCK_018-4b>¶
則同也¶
　　　　漢劉寛碑隂¶
右漢劉寛碑隂寛两碑皆有隂此後碑隂也唐咸亨中碑¶
仆于野其裔孫周王記室參軍爽字元爽重為建立寛以¶
中平二年卒拠&KR0149;帝紀以光和七年十二月改元中平以¶
暦推之是&KR0010;甲子至明年當為乙丑而爽書為甲子誤¶
矣¶
　　　　漢尉氏令鄭君碑¶
右漢尉氏令鄭君碑云君字季宣聘君之孫而其名已殘¶
缺其他字畫時有可識䖏皆断續不成文理略可見者年¶
<pb:KR2n0013_SBCK_018-5a>¶
五十有七卒于中平二年而碑隂題尉氏故吏處士人名¶
知其為尉氏令尔¶
　　　　漢趙相劉衡碑¶
右漢趙相劉衡碑云君諱衡字元宰濟南東平陵人也厥¶
先尚矣聖漢龍興下有殘缺又云爰啓兾土遷于岱隂自¶
康侯以来奕世丕承又云㪍海王帝之冡弟不遵憲典君¶
以特選為&KR0048;中令以兄琅邪相&KR0104;即日&KR0127;舉州察茂材除¶
修令遷張掖属&KR0038;都尉以病徵拜議&KR0048;遷東(東上阙/一字)属&KR0038;¶
都尉不行拜趙相在位三&KR0010;拜議&KR0048;年五十有三以中平¶
四年二月戊午卒其四月己酉塟其餘文字完好者尚多¶
<pb:KR2n0013_SBCK_018-5b>¶
按後漢書㪍海王名悝桓帝弟也衡墓与碑在今齊州歴¶
城縣界中古平陵城旁余嘗親至墓下&KR0026;此碑因摸淂之¶
墓前有石獸制作甚工云¶
　　　　漢陳君碑¶
右漢陳君碑殘缺不完其略可識者云君諱度字妙髙陳¶
國相人又云武王克商封無代之後以元女大&KR0078;配胡公¶
至厲公生公子完奔齊其後断續不復成文而最後題中¶
平四年九月二十日已丑立云¶
　　　　漢陳仲弓碑¶
右漢陳仲弓碑其額題云漢文範先生陳仲弓之碑碑文¶
<pb:KR2n0013_SBCK_018-6a>¶
字已漫㓕蔡邕字畫見于今者絶少故雖漫㓕之餘尤為¶
可惜以校集本不同者巳數字惜其不完也按邕集仲弓¶
三碑皆邕撰其一碑云中平三年秋八月丙子卒而三碑¶
皆云春秋八十有三後漢書仲弓傳以為中平四年年八¶
十四卒于家者疑傳誤¶
　　　　漢陳仲弓碑隂¶
右陳仲弓碑隂故吏名姓多已刓缺蔡邕小字八分惟此¶
与石經遺字尔石經字畫謹𫿞而此碑隂尤放逸可&KR0738;¶
　　　　漢陳仲弓壇碑¶
右漢陳仲弓壇碑其額題故太丘長頴川陳君壇其他文¶
<pb:KR2n0013_SBCK_018-6b>¶
字摩㓕不可盡識按蔡邕集有仲弓三碑以集本校之此¶
碑非邕撰者然字畫亦竒偉惜其殘缺不完也¶
　　　　漢圉令趙君碑¶
右漢圉令趙君碑其額題漢故圉令趙君之碑而㝡後題¶
&KR0004;平元年十二月二十八日立碑己訛缺名字皆不可考¶
𫠦可見者有云郡仍署五官掾功曺州辟&KR0025;事司徒陽公¶
辟遷圉令播德二城風曜穆清&KR0013;疾去官年六十有八以¶
中平五年冬十一月卒後有銘詩特完好其辝云天寔髙¶
惟聖同戯我君羡其&KR1703;體弘仁蹈中庸𫠦臨歴有休功追¶
景行亦難雙刋金石示萬&KR0022;其詞頗尔雅故錄之¶
<pb:KR2n0013_SBCK_018-7a>¶
　　　　漢周公禮殿記¶
右漢周公禮殿記者今成都府學有漢時𫠦建舊屋柱皆¶
正方上狹下濶此記在柱上刻之靈帝&KR0004;平五年立距今¶
盖千年矣而字畫完好可讀當時石刻在者往往摩㓕此¶
記託于屋楹乃与金石争夀亦異矣記有云甲午年故府¶
梓潼文君増造吏舎二百餘間按華陽國志有文参字子¶
竒梓潼人平帝用為益州太守不&KR0025;王莾公孫述光武嘉¶
之疑此記𫠦載即其人也盖光武建武十年&KR0010;次甲午云¶
　　　　漢巴郡太守樊君碑¶
右漢巴郡太守樊君碑云君諱敏字昇逹肇祖宓戯遺苗¶
<pb:KR2n0013_SBCK_018-7b>¶
后稷爲堯種𣗳舎潜于岐天顧亶甫乃萌昌𤼵周室衰微¶
覇伯匡弼晋爲韓魏魯分爲&KR0045;充曜封邑厥土河東椘漢¶
之際或居于椘或集于梁君纘其緒華南西畺又云緫角¶
好學治𫿞氏&KR0052;貫穿道度無文不睹于是&KR0038;君備礼招請¶
濯冕題冠傑立忠蹇有夷史之直卓宻之風郷黨見歸察¶
孝除郎永昌長史遷宕渠令大将軍辟光和之末京師优¶
攘雄&KR0546;綏綏冠履同囊投劾長驅畢志枕丘&KR0038;復重察辝¶
病不就再奉朝聘七辟外䑓常爲治中諸部&KR0025;事又云季¶
世不祥米巫&KR1223;瘧姦狡並&KR0120;䧟附者衆君執一心頼無汚¶
耻復辟司徒道隔不往牧伯劉公表授巴郡以助義都尉¶
<pb:KR2n0013_SBCK_018-8a>¶
飬疾閭里又行褒義校尉年八十有四歳在汁洽紀驗期¶
臻奄忽蔵形其後有銘㝡後題建安十年二月上旬造他¶
漢碑𩔖多刓缺而此碑獨首尾完好故載其大略于此𫠦¶
謂米巫凶瘧者謂張角也¶
　　　　漢綏民挍尉熊君碑¶
右漢熊君碑其名字皆殘缺其額題故綏民挍尉&KR0016;都尉¶
桂陽曲紅灌陽長熊君之碑&KR0004;余淂桂陽太守周君碑隂¶
㩀水經注以為曲江漢時本名曲紅今此碑及額亦皆作¶
紅乃知&KR1073;道元為有據也¶
　　　　漢宗資墓天祿辟邪字¶
<pb:KR2n0013_SBCK_018-8b>¶
右漢天祿辟邪字在南陽宗資墓前石獸&KR0553;上歐陽公集¶
古錄按黨錮傳云資祖均自有傳(見章懐/太子注)今後漢書有宋¶
均傳云南陽安衆人而無宗均傳疑黨錮傳轉冩宋為宗¶
尔蜀志有宗預南陽安衆人豈安衆當漢時有宗宋二族¶
而字与音皆相近遂至訛謬耶此説非是余按後漢書均¶
族子意傳云意孫俱靈帝時為司空而靈帝紀建寕四年¶
書太常宗俱為司空注云俱字伯儷南陽安衆人延熹二¶
年書司空宗俱薨又姓苑載南陽安衆宗氏云後漢五官¶
中&KR0048;将伯伯子司&KR0674;挍尉河内太守均均族兄遼東京京¶
子司&KR0674;挍尉意意孫司空俱元和姓纂𫠦書亦同則均姓¶
<pb:KR2n0013_SBCK_018-9a>¶
為宗可無疑者當章懐太子為注及林寶撰姓纂時尚未¶
差謬至後耒始轉冩為宋尔余既援據詳審遂扵家蔵後¶
漢書均列傳用此&KR0003;改定云¶
　　　　漢司空宗俱碑¶
右漢司空宗俱碑云公諱俱字伯儷南陽安衆人也而其¶
額題漢故司空宗公之碑按後漢書宋均傳均族子意意¶
孫俱靈帝時為司空余嘗得宗資墓前石獸&KR0553;上刻字因¶
以後漢帝紀及姓苑姓纂䓁諸書參考以謂自均而下其¶
姓皆當作宗而列傳轉冩為宋誤也後淂此碑益知前言¶
之不謬碑已殘缺不成文理而官秩姓名郷里特完可考¶
<pb:KR2n0013_SBCK_018-9b>¶
故詳著之¶
　　　　漢馮使君墓闕銘¶
右漢馮使君墓𨶕銘云故尚書侍&KR0048;河南京令豫州刾史¶
馮使君神道按後漢書馮緄傳緄父煥安帝時為幽州刾¶
史而緄碑亦云幽州君之元子此字在宕渠緄墓前雙石¶
闕上知其為煥闕也¶
　　　　漢髙陽令楊君碑隂¶
右漢髙陽令楊君碑隂歐陽公集右錄云余家集錄淂楊¶
震墓域中漢碑四震及沛相繁陽髙陽令碑并得碑隂題¶
名然得時参錯不知為何碑之隂也集古𫠦有余盡淂之¶
<pb:KR2n0013_SBCK_018-10a>¶
又各以碑隂附于碑後其曰懐陵圉令蒋禧字武仲者沛¶
相碑隂也其曰故吏故民故功曺史故門下佐者繁陽令¶
碑隂也其曰右後公門生右沛君生者髙陽令碑隂也¶
　　　　漢浚儀令衡立碑¶
右漢浚儀令衡立碑云君諱立字元節其先出自伊尹而¶
其銘曰於穆従事歐陽公集古錄&KR0197;為元莭碑且云疑其¶
姓伊而為従事也今碑首尚完題浚儀令衡君之碑盖漢¶
時石刻其官爵姓氏既載于額則其下不復更著茍文已¶
殘缺又不見其額則遂難考究矣立与衛尉卿衡方墓皆¶
在今鄆州中衡方碑亦云其先伊尹號稱阿衡因以氏焉¶
<pb:KR2n0013_SBCK_018-10b>¶
　　　　漢光禄勲劉曜碑¶
右漢光祿勲劉曜碑集古錄云君諱曜字季尼年七十三¶
其餘爵里官閥卒塟&KR0010;月皆不可見今此碑雖殘缺然尚¶
有可考處盖孝文之裔又嘗為太官令&KR0048;中居延都尉大宗¶
正衛尉遂為光禄勲至于卒塟年月則断續不可考矣¶
金石錄卷苐十八¶
　　　　　　　　　　癸未十二月廿七日燈下錄畢是日雨¶
