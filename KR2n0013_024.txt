# -*- mode: mandoku-view; -*-
#+TITLE: 金石録
#+DATE: 2015-09-12 00:15:24.491222
#+PROPERTY: ID KR2n0013
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB06n0602-024金石録-卷二十四.
<pb:KR2n0013_SBCK_024-1a>¶
金石錄卷苐二十四　䟦尾十四(唐)¶
唐益州學舘庿堂碑¶
唐萬年宫碑隂題名¶
唐薛収碑¶
唐崔敦禮碑¶
唐贈左僕射楊逹碑¶
唐李靖碑¶
唐辨法師碑¶
唐蘭𨹧長公主碑¶
唐清河公主碑¶
<pb:KR2n0013_SBCK_024-1b>¶
唐趙弘智碑¶
唐登封纪&KR0197;文¶
唐司元太常伯竇德玄碑¶
唐于志寕碑¶
唐弘文舘學士顧君墓誌¶
唐碧落碑¶
唐興昔亡單于阿史𨚗彌射碑¶
唐阿史𨚗忠碑¶
唐明徴君碑¶
唐&KR0058;尊師碑¶
<pb:KR2n0013_SBCK_024-2a>¶
唐李勣碑¶
唐陽翟矦夫人陸氏墓誌¶
唐少姨廟碑¶
唐啓母廟碑¶
唐房玄齡碑¶
唐髙士亷塋兆記¶
　　　　唐益州學舘庿堂記¶
右唐益州學舘廟堂記成都縣令顔有意撰人題法曺陳¶
玉文學太子&KR0607;事待詔弘文舘陵州長史而姓名残缺不¶
可辨集古錄直以爲有意撰非也碑隂載當時官僚姓名¶
<pb:KR2n0013_SBCK_024-2b>¶
後人題云此記賀遂亮撰未知果是否記文叙述前丗遺¶
迹考究同異文詞古雅甚可喜也¶
　　　　唐萬年宫碑隂題名¶
右唐萬年宫碑隂者髙祖自為萬年宫碑然宰相而下¶
皆題名于其隂余每覧此碑見長孫無忌禇遂良許敬¶
宗李義府同時列名未嘗不掩卷太息以為善惡如水¶
火決不可同噐惟人主能辨小人而逺之然後君子道長¶
而天下治若俱収用則小人必得志小人得志則君子必¶
&KR0013;其祻如無忌遂良是已然知人帝尭𫠦難非𫠦以責髙¶
宗也¶
<pb:KR2n0013_SBCK_024-3a>¶
　　　　唐薛収碑¶
右唐薛収碑文字殘缺其可讀䖏以唐史校之無甚異同¶
惟収之卒謚曰懿而史不書爾又収之子元超據唐史及¶
此碑皆云名元超而楊炯盈川集載炯𫠦爲元超行&KR0250;乃¶
云名振字元超盖唐&KR0004;人多以字爲名耳¶
　　　　唐崔敦禮碑¶
右唐崔敦礼碑按新唐書列傳云敦禮字安上而宰相世¶
系表則云名安上字敦禮今此碑𫠦書与表合然舊史及¶
碑皆言敦禮本名元禮髙祖爲改名焉其孫兢墓誌亦云¶
名敦礼盖疑其以字行耳又世系表其末載崔氏爲宰相¶
<pb:KR2n0013_SBCK_024-3b>¶
者二十餘人而獨不著敦禮盖乃其𨶕漏也¶
　　　　唐贈左僕射楊逹碑¶
右唐贈左僕射楊逹碑逹&KR0026;王雄弟也煬帝時官主纳言¶
卒贈吏部尚書唐𩔰慶中以武后外祖父加贈左僕射官¶
爲之立碑以隋書列傳攷之時有異同傳云字士逹而碑¶
云字𠦑壮傳云年六十二而碑云年六十五皆當以碑爲¶
正又傳云謚恭而碑云謚懿余集錄有李嶠𫠦撰武后母¶
墓碑亦云謚爲恭与傳合未知孰是也¶
　　　　唐李靖碑¶
右唐李靖碑集古錄云靖之封衛&KR0038;公也授濮州刺史盖¶
<pb:KR2n0013_SBCK_024-4a>¶
太宗以功臣為丗襲刺史後雖不行史冝書而不書者闕¶
也余按新史長孫無忌傳載無忌以下授世襲刺史者凢¶
十四人姓名具存盖其事以見于他傳則于本傳似不必¶
重載也¶
　　　　唐辨法師碑¶
右唐辨法師碑薛純陁書歐陽公集古錄云純陀太宗時¶
人其書有茟法意其當時必為知名士而今世人罕知者¶
然亦不傳于世集古𫠦淂純陁書止此而已余按法書要¶
錄云薛純陁學歐草微傷肥鈍亦通之亞也然則純陀當¶
時知名矣余又得純陁八分書比千碑歐陽公𫠦未嘗¶
<pb:KR2n0013_SBCK_024-4b>¶
見也與純陁同時有薛純唐太宗命書砥柱銘者其¶
筆法與純陁絶相𩔖疑即一人盖唐&KR0004;時人姓名多如¶
此耳¶
　　　　唐蘭陵長公主碑¶
右唐蘭陵長公主碑李義甫撰據唐書列傳公主太宗¶
苐十二女而碑云苐十九女盖傳誤也¶
　　　唐清河公主碑¶
右唐清河公主碑公主太宗女也碑云下嫁程知莭之子¶
䖏亮知莭碑及唐史知莭列傳元和姓纂𫠦載皆同惟公¶
主列傳作懐亮非是唐史一書而首尾自相乖戾者甚衆¶
<pb:KR2n0013_SBCK_024-5a>¶
非特此也¶
　　　　唐趙弘智碑¶
右唐趙弘智碑云弘智字䖏仁而史不載又云自太子舎¶
人為吏部貟外&KR0048;遷&KR0038;子博士檢校吏部&KR0048;中尋為越王¶
府長史兼檢校吏部侍&KR0048;遂轉黄門侍&KR0048;舊史亦云累遷¶
而新史直云繇太子舎人拜黄門侍&KR0048;爾又弘智為&KR0038;子¶
𥙊酒尝領東宫賔客而新舊史亦皆不載¶
　　　　唐登封紀號文¶
右唐登封紀號文凢両碑皆髙宗自撰并書其一大字磨¶
崖刻于山頂其一字差小立于山下然後世頗罕傳政和¶
<pb:KR2n0013_SBCK_024-5b>¶
&KR0004;余親至泰山得此二碑入錄焉¶
　　　　唐司元太常伯竇德元碑¶
右唐司元竇德玄碑以唐史本傳考之其事多合惟德¶
玄為御史大夫攝吏部礼部度支三尚書遂遷大司憲史¶
皆不載又其弟德逺史云封安樂男而碑作楽平皆當以¶
碑為正¶
　　　　唐于志寕碑¶
右唐于志寕碑以考唐史列傳其微時𫠦歴官吏多不書¶
今亦不復錄錄其尤著者碑云大業十年為清河縣長而¶
傳云為冠氏長碑云自中書侍&KR0048;遷兵部授蒲州刺史不¶
<pb:KR2n0013_SBCK_024-6a>¶
赴後為衛尉卿判太常寺卿事以本官兼雍州别駕遷礼¶
部尚書而史皆不載史云自侍中拜尚書左僕射同中門¶
下三品頃之兼太子少師遷太傅顕&KR0159;四年以老乞骸&KR0487;¶
詔觧㒒射更拜太子太師仍同三品今以碑考之其&KR0004;拜¶
㒒射也未嘗領中書門下三品至罷㒒射乃為同中書門¶
下叅謀朝政皆史家之誤又案百官志唐&KR0004;宰相有𠫵議¶
朝政𠫵預朝政参知政亊其後有同中書門下三品同平¶
章亊永淳中遂以平章亊入銜而獨無参謀朝政之名盖¶
惟見于此耳¶
　　　　唐弘文館學士頋君墓誌¶
<pb:KR2n0013_SBCK_024-6b>¶
右唐頋君墓誌已殘缺亡其前一段以亊考之盖頋&KR0601;也¶
&KR0601;髙宗朝為弘文舘學士司文&KR0048;中卒姓名附見唐書令¶
狐德棻傳其子琮仕武后為宰相今此誌但云苐六子珫¶
䓁而無宗盖當時官未顯故不載歟¶
　　　　唐碧落碑¶
右唐碧落碑大篆書其詞則唐宗室黄公譔𫠦述或云陳¶
遺王書或云譔自書皆莫可知李肇及李漢並言李陽氷¶
見此碑徘徊數日不去又言陽氷自恨其不如以槌擊之¶
今缺䖏是也此&KR0003;&KR0178;不然陽氷嘗自述其書以謂斯翁之¶
後直至小生于他人書盖未嘗有𫠦推許唐人以大篆¶
<pb:KR2n0013_SBCK_024-7a>¶
當時罕見故𡚶有&KR0091;&KR0003;耳其實茟法不及陽氷逺¶
甚也¶
　　　　唐興昔亾單于阿史𨚗彌射碑¶
右唐阿史𨚗弥射碑弥射本西突厥尝歸朝後伐龜兹為¶
蘇海政所殺舊唐史紀彌射事甚詳多与碑合而新史𫠦¶
書甚略加髙宗再為崐陵都䕶興昔亾單于皆不載碑云¶
單于諱某字彌射而缺其名不書史但言名彌射豈作碑¶
者為縁飾之乎¶
　　　　唐阿史那忠碑¶
右唐阿史𨚗忠碑唐書列傳云忠尚宗室女定㐮縣主始¶
<pb:KR2n0013_SBCK_024-7b>¶
詔姓獨著史今此碑當時𫠦立題云阿史𨚗府君之碑而¶
元和姓纂亦云阿史𨚗氏開元中改為史疑傳誤也唐太¶
宗親撥隋亂即位未㡬遂致太平其好賢楽善盖出天性¶
故一代之豪傑皆楽為之用如忠之徒出于降虜亦皆立¶
勲本朝著名後代雖云太宗天姿英&KR0790;絶人甚逺至于輸¶
忠盡節諸賢之助亦多矣嗚呼盛哉¶
　　　　唐明徴君碑¶
右唐明徴君碑徴君者梁人名山賔也髙宗朝其裔孫崇¶
儼以方𠆸進故立此碑舊唐史言髙宗自製文而書之非¶
也盖髙宗撰文髙正臣書耳¶
<pb:KR2n0013_SBCK_024-8a>¶
　　　　唐&KR0058;尊師碑¶
右唐&KR0058;尊師碑題云盧子昇字照隣撰按唐史盧照隣字¶
昇之與此碑不合盖唐初人多以字為名尔至以子昇為¶
昇之則疑史之誤¶
　　　　唐李勣碑¶
右唐李勣碑按唐史太宗属疾出勣為曡州都𥆳髙宗¶
立台授撿挍洛州刾史今以碑考之其除洛州乃在太宗¶
朝髙宗即位授開府儀同三司尔又新舊史皆云勣年八¶
十六而碑云年七十六碑髙宗自撰其𫠦書官爵年夀¶
皆可信不疑也¶
<pb:KR2n0013_SBCK_024-8b>¶
　　　　唐陽翟侯夫人陸氏墓誌¶
右唐陽翟侯夫人陸氏墓誌陽翟侯者禇遂賢也元¶
和姓纂及唐書宰相世系表載遂賢一子兼藝爲永州¶
司功今此誌云二子兼善兼愛而無兼藝兼善兼愛二¶
子姓纂唐史漏落容有之惟兼藝墓誌不書者何也¶
豈非唐表誤乎¶
　　　　唐少姨庿碑¶
右唐少姨庿碑楊烱撰少姨庿者則漢書云地里志嵩¶
髙少室之庿也其神爲婦人像者則故志相傳云唘母¶
塗山氏之妹也余按淮南子云塗山氏化爲石而生唘¶
<pb:KR2n0013_SBCK_024-9a>¶
其事不&KR0052;固已難信今又以少姨為𡍼山氏之妺廟而¶
祀之其為淺陋尤甚盖俚俗𫠦立&KR0075;祀也炯既載之于碑¶
又遂以為漢書𫠦謂少室之庿者何其陋哉¶
　　　　唐啓母庿碑¶
右唐啓母庿碑崔融撰按淮南子云禹治鴻水通轘轅山¶
化為熊塗山氏見之慙而去至嵩髙山下化為石方生啓¶
禹曰㱕我子石破北方而啓生其&KR0003;可為怪矣然漢武帝¶
幸緱氏至中嶽見夏后啓母石列于詔書則固已信之矣¶
其後郭璞注山海經顔師古注漢書皆具載其語而融又¶
文其事于碑流俗安得不惑乎自古荒誕之士喜為竒辝¶
<pb:KR2n0013_SBCK_024-9b>¶
怪&KR0003;以欺世眩俗學士大夫能卓然不惑者盖鮮如啓母¶
化為石伊尹之母化為桑事尤不經難信然繇古訖今未¶
有非之者也嗚呼此君子𫠦以𢙣攻乎異端也欤¶
　　　　唐房𤣥齡碑¶
右唐房玄齡碑文字摩㓕断續不可考究惟其名字僅存¶
其後題修&KR0038;史河南公而名姓殘缺者禇遂良也按舊唐¶
史云玄齡名喬字丨玄齡而新史乃云名玄齡字喬今碑¶
𫠦書与新史合惟宰相世系表又云玄齡字喬松者不知¶
何𫠦據也¶
　　　　唐髙士亷塋兆記¶
<pb:KR2n0013_SBCK_024-10a>¶
右唐高士亷茔兆記唐史及元和姓纂皆云士亷父名勵¶
而北史作勱今此碑与北史合盖唐史及纂轉冩誤尔碑¶
許敬宗撰趙模書模字畫甚工盖貞觀中太宗命臨蘭亭¶
序者¶
金石錄卷苐二十四¶
　　　　　　　　　　　　　　㠯上二十四卷皆係¶
　　　　　　　　　　　　　　氷蕸翁手抄辛丑¶
　　　　　　　　　　　　　　觀稼樓飜閲謹識¶
<pb:KR2n0013_SBCK_024-10b>¶
