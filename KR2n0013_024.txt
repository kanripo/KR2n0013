# -*- mode: mandoku-view -*-
#+TITLE: 金石錄
#+DATE: 2015-09-23 10:09:03
#+PROPERTY: LASTPB  <md:KR2n0013_SBCK_022-1a>
#+PROPERTY: JUAN 24

¶¶
<md:KR2n0013_SBCK_024-1a>¶
<pb:KR2n0013_WYG_024-1a>
欽定四庫全書
　金石録卷二十四　　　　宋　趙明誠　撰
　　跋尾十四(唐/)¶
唐益州學館廟堂記¶
唐萬年宫碑隂題名¶
唐薛收碑¶
唐崔敦禮碑¶
唐贈左僕射楊達碑
<pb:KR2n0013_WYG_024-1b>
唐李靖碑¶
唐辨法師碑¶
唐蘭陵長公主碑¶
唐清河公主碑<md:KR2n0013_SBCK_024-1b>¶唐趙𢎞智碑¶
唐登封紀號文¶
唐司元太常伯竇德𤣥碑¶
唐子志寧碑
<pb:KR2n0013_WYG_024-2a>
唐𢎞文館學士顧君墓誌¶
唐碧落碑¶
唐興昔亡單于阿史&KR0316;彌射碑¶
唐阿史那忠碑¶
唐明徵君碑¶
唐黎尊師碑<md:KR2n0013_SBCK_024-2a>¶唐李勣碑¶
唐陽翟侯夫人陸氏墓誌
<pb:KR2n0013_WYG_024-2b>
唐少姨廟碑¶
唐啟母廟碑¶
唐房𤣥齡碑¶
唐高士亷塋兆記¶
　　　　唐益州學館廟堂記¶
右唐益州學館廟堂記成都縣令顔有意書撰人題法
曹陳¶玉文學太子詹事待詔𢎞文館陵州長史而姓名
殘缺不¶可辨集古錄直以為有意撰非也碑隂載當時
<pb:KR2n0013_WYG_024-3a>
官僚姓名<md:KR2n0013_SBCK_024-2b>¶後人題云此記賀遂亮撰未知果是否記文
敘述前世遺¶跡考究同異文詞古雅甚可喜也¶
　　　　唐萬年宫碑隂題名¶
右唐萬年宫碑隂者高祖自為萬年宫碑然宰相而下¶
皆題名於其隂余每覽此碑見長孫無忌禇遂良許敬¶
宗李義甫同時列名未嘗不掩卷太息以為善惡如水¶
火决不可同器惟人主能辨小人而逺之然後君子道
長¶而天下治若俱收並用則小人必得志小人得志則
<pb:KR2n0013_WYG_024-3b>
君子必¶被其禍如無忌遂良是已然知人帝堯所難非
所以責高¶宗也<md:KR2n0013_SBCK_024-3a>¶　　　　唐薛收碑¶
右唐薛收碑文字殘缺其可讀處以唐史校之無甚異
同¶惟收之卒諡曰懿而史不書爾又收之子元超據唐
史及¶此碑皆云名元超而楊烱盈川集載烱所為元超
行狀乃¶云名振字元超蓋唐初人多以字為名耳¶
　　　　唐崔敦禮碑
<pb:KR2n0013_WYG_024-4a>
右唐崔敦禮碑按新唐史列傳云敦禮字安上而宰相
世¶系表則云名安上字敦禮今此碑所書與表合然舊
史及¶碑皆言敦禮本名元禮高祖為改名焉其孫兢墓
誌亦云¶名敦禮蓋疑其以字行耳又世系表其末載崔
氏為宰相<md:KR2n0013_SBCK_024-3b>¶者二十餘人而獨不著敦禮乃其闕漏也¶
　　　　唐贈左僕射楊達碑¶
右唐贈左僕射楊達碑達觀王雄弟也煬帝時官至納
言¶卒贈吏部尚書唐顯慶中以武后外祖父加贈左僕
<pb:KR2n0013_WYG_024-4b>
射官¶為之立碑以隋書列傳攷之時有異同傳云字士
達而碑¶云字叔壯傳云年六十二而碑云年六十五皆
當以碑為¶正又傳云諡恭而碑云諡懿余集録有李嶠
所撰武后母¶墓碑亦云諡為恭與傳合未知孰是也¶
　　　　唐李靖碑¶
右唐李靖碑集古録云靖之封衛國公也授濮州刺史
蓋<md:KR2n0013_SBCK_024-4a>¶太宗以功臣為世襲刺史後雖不行史宜書而不書
者闕¶也余按新史長孫無忌傳載無忌以下授世襲刺
<pb:KR2n0013_WYG_024-5a>
史者凡¶十四人姓名具存蓋其事以見於他傳則於本
傳似不必¶重載也¶
　　　　唐辨法師碑¶
右唐辨法師碑薛純陁書歐陽公集古録云純陁太宗
時¶人其書有筆法意其當時必為知名士而今世人罕
知者¶然亦不傳於世集古所得純陁書祇此而已余按
法書要¶録云薛純陁學歐草㣲傷肥鈍亦通之亞也然
則純陁當¶時眞知名矣余又得純陁八分書比干碑歐
<pb:KR2n0013_WYG_024-5b>
陽公所未嘗<md:KR2n0013_SBCK_024-4b>¶見也與純陁同時有薛純曹太宗命書砥
柱銘者其¶筆法與純陁絶相類疑即一人蓋唐初時人
姓名多如¶此耳¶
　　　　唐蘭陵長公主碑¶
右唐蘭陵長公主碑李義甫撰據唐書列傳公主太宗¶
第十二女而碑云第十九女蓋傳誤也¶
　　　　唐清河公主碑¶
右唐清河公主碑公主太宗女也碑云下嫁程知節之
<pb:KR2n0013_WYG_024-6a>
子¶處亮知節碑及唐史知節列傳元和姓纂所載皆同
惟公¶主列傳作懐亮非是唐史一書而首尾自相乖戾
者甚衆<md:KR2n0013_SBCK_024-5a>¶非特此也¶
　　　　唐趙𢎞智碑¶
右唐趙𢎞智碑云𢎞智字處仁而史不載又云自太子
舍¶人為吏部員外郎遷國子博士檢校吏部郎中㝷為
越王¶府長史兼檢校吏部侍郎遂轉黃門侍郎舊史亦
云累遷¶而新史直云繇太子舍人拜黃門侍郎爾又𢎞
<pb:KR2n0013_WYG_024-6b>
智為國子¶祭酒嘗領東宫賓客而新舊史亦皆不載¶
　　　　唐登封紀號文¶
右唐登封紀號文凡兩碑皆高宗自撰并書其一大字
磨¶崖刻于山頂其一字差小立于山下然後世頗罕傳
政和<md:KR2n0013_SBCK_024-5b>¶初余親至泰山得此二碑入録焉¶
　　　　唐司元太常伯竇德𤣥碑¶
右唐竇德𤣥碑以唐史本傳考之其事多合惟德¶𤣥為
御史大夫攝吏部禮部度支三尚書遂遷大司憲史¶皆
<pb:KR2n0013_WYG_024-7a>
不載又其弟德逺史云封樂安男而碑作樂平皆當以¶
碑為正¶
　　　　唐于志寧碑¶
右唐于志寧碑以考唐史列傳其㣲時所厯官史多不
書¶今亦不復録録其尤著者碑云大業十年為清河縣
長而¶傳云為冠氏長碑云自中書侍郎遷兵部授蒲州
刺史不<md:KR2n0013_SBCK_024-6a>¶赴後為衞尉卿判太常卿事以本官兼雍州别
駕遷禮¶部尚書而史皆不載史云自侍中拜尚書左僕
<pb:KR2n0013_WYG_024-7b>
射同中書門¶下三品頃之兼太子少師遷太傅顯慶四
年以老乞骸骨¶詔解僕射更拜太子太師仍同三品今
以碑考之其初拜¶僕射也未嘗領中書門下三品至罷
僕射乃為同中書門¶下參謀朝政皆史家之誤又案百
官志唐初宰相有參議¶朝政參預朝政參知政事其後
有同中書門下三品同平¶章事永淳中遂以平章事入
銜而獨無參謀朝政之名蓋¶惟見於此耳¶
　　　　唐𢎞文館學士顧君墓誌<md:KR2n0013_SBCK_024-6b>¶
<pb:KR2n0013_WYG_024-8a>
右唐顧君墓誌已殘缺亡其前一段以事考之蓋顧𦙍
也¶𦙍高宗朝為𢎞文館學士司文郎中卒姓名附見唐
書令¶狐德棻傳其子琮仕武后為宰相今此誌但云第
六子琉¶等而無琮蓋當時官未顯故不載歟¶
　　　　唐碧落碑¶
右唐碧落碑大篆書其詞則唐宗室黃公譔所述或云
陳¶遺玉書或云譔自書皆莫可知李肇及李漢並言李
陽冰¶見此碑徘徊數日不去又言陽冰自恨其不如以
<pb:KR2n0013_WYG_024-8b>
槌擊之¶今缺處是也此説恐不然陽冰嘗自述其書以
謂斯翁之¶後直至小生於他人書蓋未嘗有所推許唐
人以大篆<md:KR2n0013_SBCK_024-7a>¶當時罕見故妄有稱説耳其實筆法不及陽
冰逺¶甚也¶
　　　　唐興昔亡單于阿史&KR0316;彌射碑¶
右唐阿史&KR0316;彌射碑彌射本西突厥嘗歸朝後伐龜兹
為¶蘇海政所殺舊唐史紀彌射事甚詳多與碑合而新
史所¶書甚畧如高宗冊為崑陵都䕶興昔亡單于皆不
<pb:KR2n0013_WYG_024-9a>
載碑云¶單于諱某字彌射而缺其名不書史但言名彌
射豈作碑¶者為縁飾之乎¶
　　　　唐阿史&KR0316;忠碑¶
右唐阿史&KR0316;忠碑唐書列傳云忠尚宗室女定襄縣主
始<md:KR2n0013_SBCK_024-7b>¶詔姓獨著史今此碑當時所立題云阿史&KR0316;府君之
碑而¶元和姓纂亦云阿史&KR0316;氏開元中改為史疑傳誤
也唐太¶宗親撥隋亂即位未幾遂致太平其好賢樂善
蓋出天性¶故一代之豪傑皆樂為之用如忠之徒出於
<pb:KR2n0013_WYG_024-9b>
降虜亦皆立¶勲本朝著名後代雖云太宗天姿英睿絶
人甚逺至于輸¶忠盡節諸賢之助亦多矣嗚呼盛哉¶
　　　　唐明徵君碑¶
右唐明徵君碑徵君者梁人名山賓也高宗朝其裔孫
崇¶儼以方伎進故立此碑舊唐史言高宗自製文而書
之非¶也蓋高宗撰文高正臣書耳<md:KR2n0013_SBCK_024-8a>¶　　　　唐黎尊師碑¶
右唐黎尊師碑題云盧子昇字照鄰撰按唐史盧照鄰
<pb:KR2n0013_WYG_024-10a>
字¶昇之與此碑不合蓋唐初人多以字為名爾至以子
昇為¶昇之則疑史之誤¶
　　　　唐李勣碑¶
右唐李勣碑按唐史太宗屬疾出勣為疊州都督高宗¶
立召授檢校洛州刺史今以碑考之其除洛州乃在太
宗¶朝高宗即位授開府儀同三司爾又新舊史皆云勣
年八¶十六而碑云年七十六碑高宗自撰其所書官爵
年壽¶皆可信而不疑也<md:KR2n0013_SBCK_024-8b>¶
<pb:KR2n0013_WYG_024-10b>
　　　　唐陽翟侯夫人陸氏墓誌¶
右唐陽翟侯夫人陸氏墓誌陽翟侯者禇遂賢也元¶和
姓纂及唐書宰相世系表載遂賢一子兼藝為永州¶司
功今此誌云二子兼善兼愛而無兼藝兼善兼愛二¶子
姓纂唐史漏落容有之惟兼藝墓誌不書者何也¶豈非
唐表誤乎¶
　　　　唐少姨廟碑¶
右唐少姨廟碑楊烱撰云少姨廟者則漢書地理志嵩
<pb:KR2n0013_WYG_024-11a>
高少室之廟也其神為婦人像者則故老相傳云啟母¶
塗山氏之妹也余按淮南子云塗山氏化為石而生啟<md:KR2n0013_SBCK_024-9a>¶其事不經固已難信今又以少姨為塗山氏之妹廟而¶
祀之其為淺陋尤甚蓋俚俗所立滛祀也烱既載之于
碑¶又遂以為漢書所謂少室之廟者何其陋哉¶
　　　　唐啟母廟碑¶
右唐啟母廟碑崔融撰按淮南子云禹治鴻水通轘轅
山¶化為熊塗山氏見之慙而去至嵩高山下化為石方
<pb:KR2n0013_WYG_024-11b>
孕啟¶禹曰歸我子石破北方而啟生其説可謂怪矣然
漢武帝¶幸緱氏至中嶽見夏后啟母石列于詔書則固
已信之矣¶其後郭璞注山海經顔師古注漢書皆具載
其語而融又¶文其事于碑流俗安得不惑乎自古荒誕
之士喜為竒辭<md:KR2n0013_SBCK_024-9b>¶怪説以欺世眩俗學士大夫能卓然不
惑者蓋鮮如啟母¶化為石伊尹之母化為桑事尤不經
難信然繇古迄今未¶有非之者也嗚呼此君子所以惡
攻乎異端也歟
<pb:KR2n0013_WYG_024-12a>
　　　　唐房𤣥齡碑¶
右唐房𤣥齡碑文字磨滅斷續不可考究惟其名字僅
存¶其後題修國史河南公而名姓殘缺者褚遂良也按
舊唐¶史云𤣥齡名喬字𤣥齡而新史乃云名𤣥齡字喬
今碑¶所書與新史合惟宰相世系表又云𤣥齡字喬松
者不知¶何所據也¶
　　　　唐高士亷塋兆記<md:KR2n0013_SBCK_024-10a>¶右唐高士亷塋兆碑記唐史及元和姓纂皆云士亷父
<pb:KR2n0013_WYG_024-12b>
名勵¶而北史作勱今此碑與北史合蓋唐史及姓纂轉
寫誤爾碑¶許敬宗撰趙模書模字畫甚工蓋貞觀中太
宗命臨蘭亭¶序者¶
　
　
　
　
　金石録卷二十四
¶

<pb:KR2n0013_WYG_025-1a>
欽定四庫全書¶
　
