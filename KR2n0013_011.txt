# -*- mode: mandoku-view; -*-
#+TITLE: 金石録
#+DATE: 2015-09-12 00:15:23.950390
#+PROPERTY: ID KR2n0013
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB06n0602-011金石録-卷十一.
<pb:KR2n0013_SBCK_011-1a>¶
金石錄卷苐十一　跋尾一(三代)¶
古噐物銘苐一(古鍾銘/方𪔂銘/祖丁&KR0212;銘/蠆𪔂銘)¶
古器物銘苐二(兄癸&KR0212;銘)¶
古噐物銘苐三¶
古器物銘苐四(甗銘/秦鍾銘/周敦銘)¶
古器物銘苐五(文王尊&KR0212;銘/宋公&KR1163;餗𪔂銘/寳龢鍾銘/椘鍾銘)¶
古器物銘苐六(毛伯敦銘/商洛𪔂銘/簠銘/匜銘/周姜敦銘)¶
古噐物銘苐七(大夫始𪔂銘/季媍&KR0212;銘)¶
　　古器物銘苐一¶
　　　　古鍾銘¶
<pb:KR2n0013_SBCK_011-1b>¶
右古鍾銘五十二字蔵宗室仲爰家象形書不可盡識以¶
其書竒古故列于諸噐銘之首後又淂一鍾銘文正同一¶
鐸銘字畫亦相䫫皆錄于後¶
　　　　方𪔂銘¶
右方𪔂銘蔵岐山馮氏張侍&KR0048;舜氏云夏時噐也字畫竒¶
怪不可識¶
　　　　蠆𪔂銘¶
右蠆𪔂銘蔵秘閣銘一字象蠆形吕氏考古圖云即古攵¶
蠆字¶
　　　　祖丁&KR0212;銘¶
<pb:KR2n0013_SBCK_011-2a>¶
右祖丁&KR0212;銘蔵蔡肇天啓舎人家吕氏攷古圖載李氏錄¶
云祖丁者商之十四世帝祖丁也余案夏商時人淳質皆¶
以甲乙為號今世人家𫠦蔵&KR0212;噐銘文如此𩔗甚衆未必帝¶
祖丁也李氏名公麟字伯時父有古噐圖一卷行于世云¶
　　古噐物銘苐二¶
　　　　兄癸&KR0212;銘¶
右兄癸&KR0212;銘蔵頴昌韓氏盖底皆有銘凡商器欵識多者¶
不過&KR0190;字而此噐獨二十餘字尤為竒古¶
　　古噐物銘苐四¶
　　　　甗銘¶
<pb:KR2n0013_SBCK_011-2b>¶
右甗銘案　真宗皇帝實録咸平三年乹州獻古銅𪔂上¶
方而四足上有古文二十一字詔儒臣考正而句中正杜¶
鎬驗其欵識以為史信父甗中正引&KR0003;文甗甑也又引墨¶
子夏后鑄𪔂四足而方春秋傳晋矦賜子産二方𪔂云此¶
其𩔖也余甞見今世人家𫠦蔵古甗形製皆圜而此噐其¶
下正方故中正等疑為方𪔂之𩔖然方𪔂与甗自是两噐¶
名今遂以為一物非也(楊南仲曰史當/讀為中音仲)¶
　　　　秦鍾銘¶
右秦鐘銘云丕顯朕皇祖受天命奄有下&KR0038;十有二公歐¶
陽文忠公集古錄以為太史公史記于秦本紀云襄公始¶
<pb:KR2n0013_SBCK_011-3a>¶
列為諸矦而諸矦年表則以秦仲為始今據年表始秦仲¶
則至康公為十二公此鍾為荘公時作也據本紀自襄公¶
為始則桓公為十二公而銘鍾者為景公也余按秦本紀¶
自紀非子為周附庸邑于秦至秦仲始為大夫仲死子荘¶
公伐破西戎于是予之秦仲後及其先大駱地犬丘并有¶
之為西垂大夫荘公卒子㐮公代立犬戎之難襄公有功¶
周室于是平王始封㐮公為諸矦賜之以岐西之地曰戎¶
無道侵奪我岐豊之地秦遂能攻戎即有其地與誓封爵¶
之襄公于是始&KR0038;与諸矦通使聘享之礼而詩羙襄公亦¶
以能取周地始為諸矦受顯服盖秦仲&KR0004;未甞&KR0091;公荘公¶
<pb:KR2n0013_SBCK_011-3b>¶
雖追&KR0091;公然猶為西垂大夫未立&KR0038;至㐮公始&KR0038;為諸矦¶
矣則銘𫠦謂奄有下國十有二公者當自㐮公為始然則¶
銘斯鍾者其景公欤¶
　　　　周敦銘¶
右周敦而下器銘五皆蔵　御府&KR0004;皇祐間&KR0113;大樂有¶
&KR0562;付有司攷其聲律製度而模其銘文以賜公卿楊南仲¶
為圖刻石者也然其噐尋㱕禁中故模本世間絶難得余¶
𫠦蔵公私古噐欵識略盡盖獨闕此求之久而不𫉬有董¶
之明子上者家蔵古今石刻甚富適有此銘以遺余之明¶
云即皇祐賜本也¶
<pb:KR2n0013_SBCK_011-4a>¶
　　古噐物銘苐五¶
　　　　文王尊&KR0156;銘¶
右文王尊&KR0156;銘紹聖間宗宝仲忽獲此噐以獻有　&KR0562;下¶
秘閣考騐而館中諸人皆以爲後甘詐譌之物不進扵¶
御府扵是仲忽坐罸金然其器猶蔵秘閣&KR0004;仲忽以噐銘¶
上一字與小篆鹵字相類遂讀爲魯因以文王爲周之文¶
王曰此魯公伯禽享文王庿噐也其言頗近乎夸故當時¶
疑以爲僞然兹噐製作精妙文字竒古决非僞物識者當¶
能辨之惟遂以爲魯公噐者&KR0004;無𫠦據尒¶
　　　　宋公&KR1163;餗鼎銘¶
<pb:KR2n0013_SBCK_011-4b>¶
右宗公&KR1163;餗鼎銘元祐間得扵南都蔵秘閣底盖皆有銘¶
按史記丗家宋公無名&KR1163;者莫知其爲何人也¶
　　　　寶龢鐘銘¶
右寳龢鐘銘藏太常凡四鐘&KR0323;識並同&KR0004;景祐間李照脩¶
雅樂𫠦鑄鐘其形皆圜與古制頗異時又别詔胡瑗自以¶
管法製鐘磬㑹官帑中獲此鐘其形如鈴而不圜馮元䓁¶
按其款識以爲漢魏時噐于是令瑗仿其狀作新鐘一縣¶
十六枚然不獲奏御但藏諸栾府而巳今按此銘文字¶
皆古文爲周以前𫠦作無疑而元以爲漢魏時噐盖失之¶
矣¶
<pb:KR2n0013_SBCK_011-5a>¶
　　　　椘鍾銘¶
右椘鍾銘政和三年𫉬于鄂州嘉魚縣以獻字畫竒怪友¶
人王壽卿魯翁得其墨本見遺按銘文云楚公(下一字不/可識必其)¶
(名/也)自作按椘自周成王時封熊繹以子男田居椘至熊渠¶
乃立其三子為王後復去其王號至熊通始自立為椘武¶
王則是椘未甞&KR0091;公不知此鍾為何人作也¶
　　古器物銘苐六¶
　　　　毛伯敦銘¶
右毛伯敦銘凡四其一惟盖存蔵劉原父家其一底盖具¶
<pb:KR2n0013_SBCK_011-5b>¶
蔵京兆孫氏其一不知𫠦&KR0025;得銘文皆同原父釋祝下一¶
字為鄭遂以為司馬遷史記𫠦載毛叔鄭噐曰武公王克¶
商尚父牽牲毛叔鄭奉明水銘&KR0091;伯者爵也史&KR0091;叔者字¶
也敦乃文武時噐也今究其㸃畫殊不𩔖鄭字而吕氏考¶
古圖釋為&KR0783;皆莫可考¶
　　　　簠銘¶
右簠銘本两噐底盖皆有銘文悉同其一原父以遺歐陽¶
公按集古錄以中上一字為張字引詩六月篇侯誰在矣¶
張仲孝友曰此周宣王時張仲器也吕大臨考古圖以偏¶
𠊓推之其字&KR0025;巨不&KR0025;長以𨽻字釋之當為弡弡字雖見¶
<pb:KR2n0013_SBCK_011-6a>¶
正篇然古文与𨽻書多不合未知果是否¶
　　　　匜銘¶
右匜銘劉原父既以前一簠為張仲𫠦作又以此匜為張¶
伯器曰仲之兄也尤無𫠦據原父于是正之學&KR0197;称精博¶
惟以意推之故不能無失尔¶
　　　　商雒𪔂銘¶
古𪔂銘劉原父得于商雒銘云維十有四月蔡君謨甞問¶
原父十有四月者何原父不能對吕氏考古圖云古噐銘¶
多有是語或云十三月或云十九月疑人君即位居&KR2381;踰¶
年未改元故以月數余甞考之古人君即位明年稱元年¶
<pb:KR2n0013_SBCK_011-6b>¶
盖無踰年不改元之事又余𫠦蔵牧敦銘有云惟王十年¶
十有三月以此知吕氏之&KR0003;非是盖古語有不可曉者闕¶
之可也¶
　　　　周姜敦銘¶
右周姜敦銘本二器其一原父以遺歐陽公伯下一字集¶
古録讀爲囧曰此書𫠦載伯囧穆王時人也而吕氏考古¶
圖訓作百皆未詳¶
　　古噐物銘苐七¶
　　　　大夫始𪔂銘¶
右大夫始𪔂銘案&KR0003;文對字本&KR0025;口漢文帝以爲責對而¶
<pb:KR2n0013_SBCK_011-7a>¶
為言多非誠對故去其口以&KR0025;士今驗兹𪔂銘及周以後¶
諸器欵識對字㝡多皆無&KR0025;口者然則古文大篆固已不¶
&KR0025;口矣又疑李斯變古法作小篆對字始従口至文帝復¶
改之耳然書傳不載未敢遂以為然也¶
　　　　季㜏&KR0212;銘¶
右季㜏&KR0212;銘蔵洛陽趙氏銘字畫与大篆小異盖古文也¶
當是周&KR0004;接商時器余遍閱商周諸噐銘𫠦謂古文者大¶
率如此而唐人𫠦書皆别作一體筆畫踈瘦与&KR0212;𪔂間字¶
絶異雖李陽氷亦為之不知何𫠦依據余以謂學古文當¶
以&KR0212;𪔂間字為法¶
<pb:KR2n0013_SBCK_011-7b>¶
¶
金石錄卷苐十一¶
