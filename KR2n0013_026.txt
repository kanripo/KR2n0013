# -*- mode: mandoku-view -*-
#+TITLE: 金石錄
#+DATE: 2015-09-23 10:09:03
#+PROPERTY: LASTPB  <md:KR2n0013_SBCK_024-1a>
#+PROPERTY: JUAN 26

¶
<md:KR2n0013_SBCK_026-1a>¶
<pb:KR2n0013_WYG_026-1a>
欽定四庫全書
　金石録卷二十六　　　　宋　趙明誠　撰
　　跋尾十六(唐/)¶
唐并州長史崔敬嗣碑¶
唐贈右僕射王洎碑¶
唐巂州都督姚懿碑¶
唐盧懐愼碑¶
唐琅邪王沖墓誌
<pb:KR2n0013_WYG_026-1b>
唐𤣥元觀尹尊師碑¶
唐河侯新祠頌¶
唐郭知運碑¶
唐大雲寺禪院碑<md:KR2n0013_SBCK_026-1b>¶唐六公詠¶
唐凉國長公主碑¶
唐衞尉正卿泉君碑¶
唐左驍衛大將軍趙元禮碑
<pb:KR2n0013_WYG_026-2a>
唐王方翼碑¶
唐龍角山紀聖銘¶
唐冠軍大將軍臧懐亮碑¶
唐蕭灌碑¶
唐楊厯碑¶
唐汝陽王長女墓誌<md:KR2n0013_SBCK_026-2a>¶唐南嶽眞君碑¶
唐立梁宣帝明帝二陵碑
<pb:KR2n0013_WYG_026-2b>
唐孝義寺碑隂記¶
唐景陽井銘¶
唐代國長公主碑¶
唐趙冬曦祭仲山甫文¶
唐解琬碑¶
唐贈兖州都督裴守眞碑¶
唐屯畱令邢義碑¶
　　　　唐并州長史崔敬嗣碑<md:KR2n0013_SBCK_026-2b>¶
<pb:KR2n0013_WYG_026-3a>
右唐崔敬嗣碑按唐史崔光逺傳中宗在房州光逺之
祖¶敬嗣為刺史盡誠推奉帝德之及反正有與敬嗣同
姓¶名者毎擬官輒超拜後召見悟非是訪眞敬嗣已死
乃¶用其子余集録有光逺祖墓誌其卒在武后朝此碑
敬¶嗣蓋中宗時誤遷官者也而碑乃云景龍元年有制
追¶不時至中宗對宰相稱其姓名三令使者趣之及謁
見¶即日拜羽林將軍二説不同豈中宗既見乃悟其非¶
是歟
<pb:KR2n0013_WYG_026-3b>
　　　　唐贈右僕射王洎碑¶
右唐王洎碑洎王仁皎父也元和姓纂唐史宰相世系<md:KR2n0013_SBCK_026-3a>¶表皆云名文洎而碑云名洎字文洎云¶
　　　　唐巂州都督姚懿碑¶
右唐姚懿碑懿崇父也據碑及唐書宰相世系表皆云¶
公諱懿字善意而崇子奕碑與元和姓纂乃云名善意¶
豈非以字行乎懿隋末唐初人仕至巂州都督開元間¶
崇為宰相立此碑
<pb:KR2n0013_WYG_026-4a>
　　　　唐盧懐愼碑¶
右唐盧懐愼碑蘇頲撰其敘懐愼官閥甚畧云公諱懐¶
愼字懐愼而史不載其字又云上因游鄠杜北望京闕¶
巋然有公之别廬抵其宅室甚陋據此所書乃明皇嘗<md:KR2n0013_SBCK_026-3b>¶親幸其第而史云馳使問之非也史又云懐愼屬疾宋¶
璟盧從愿候之臨别執二人手曰上求治切然享國久¶
稍勌于勤將有憸人乗間而進矣蓋謂楊李也果如此¶
懐愼可謂先見然獨新史有之舊史不載按懐愼以開
<pb:KR2n0013_WYG_026-4b>
元四年卒是時明皇新即位登用賢俊鋭于為治之時¶
也乃曰享國久倦于勤何哉疑初無此事蓋唐史喜取¶
小説所載故事多謬誤以此知是非去取秉史筆者豈¶
不可愼
　¶　　　唐瑯邪王沖墓誌¶
右唐瑯邪王沖墓誌沖趙王貞子也中宗遷房陵貞與<md:KR2n0013_SBCK_026-4a>¶沖謀反正舉兵未幾父子皆敗開元六年始詔陪𦵏昭¶
陵武后革命毒流海内而唐之宗室被禍尤甚沖父子
<pb:KR2n0013_WYG_026-5a>
特畏誅翦故舉兵爾非有他謀也倉卒無援卒就夷滅¶
哀哉¶
　　　　唐𤣥元觀尹尊師碑¶
右唐尹尊師碑郭謙光八分書謙光八分初不見稱于¶
唐人歐陽公獨稱之以為不減韓蔡史李四家余因訪¶
求之久得崔敬嗣及此碑著録焉¶
　　　　唐河侯新祠頌¶
右唐河侯新祠頌秦宗撰云河伯姓馮名夷字公子潼<md:KR2n0013_SBCK_026-4b>¶
<pb:KR2n0013_WYG_026-5b>
鄉華隂人也按章懐太子張衡傳注引聖賢墓冢記亦¶
云馮夷者𢎞農華隂潼鄉隄首里人服八石得水仙為¶
河伯又引龍魚河圖曰河伯姓呂名公子夫人姓馮名¶
夷三説雖異然其為無所稽據則同也嗚呼自古荒誕¶
之説惑人雖聰明之士猶或不免况庸人乎¶
　　　　唐郭知運碑¶
右唐郭知運碑蘇頲撰知運有兩碑其一張説文唐書¶
知運傳載其子二人曰英傑英乂而蘇張二公所為碑
<pb:KR2n0013_WYG_026-6a>
書其子四人曰英傑英竒英協英彦而無英乂歐陽公
疑¶焉以謂英竒等三子皆在唐不顯史家闕漏或有之
英<md:KR2n0013_SBCK_026-5a>¶乂嘗為西川節度使其事甚著史官不應差其世家
而¶蘇張二公作銘在知運卒後不逺亦不應闕其子孫
莫¶可究其孰失余按代宗實録云英乂知運季子而元
載¶所為英乂墓碑亦云隴右節度使知運公之皇考也
然¶則英乂為知運子無疑又按英乂碑云公以天寶二
載¶筮仕蓋知運以開元九年卒明年立碑碑所載諸子
<pb:KR2n0013_WYG_026-6b>
皆¶已有名位英乂時方孩幼且未從仕故碑不載爾余
又¶嘗得徐浩所為英傑碑有云移孝於忠二葉四將齊
名¶當代同氣十人然則知運諸子碑傳闕漏者尚多不
獨¶此三人而已(德宗實録又有郭/英幹云英乂弟也)<md:KR2n0013_SBCK_026-5b>¶　　　　唐大雲寺禪院碑¶
右唐大雲寺禪院碑李邕撰并書初武后時有僧上大¶
雲經陳述符命遂令天下立大雲寺至開元二十六年¶
詔改為開元寺此碑十一年建故猶稱大雲也
<pb:KR2n0013_WYG_026-7a>
　　　　唐六公詠¶
右唐六公詠李邕撰胡履虚書初余讀杜甫八哀詩云¶
朗詠六公篇憂來豁䝉蔽恨不見其詩晚得石本入録¶
其文詞高古眞一代佳作也六公五王為一章狄丞相¶
别為一章云¶
　　　　唐凉國長公主碑<md:KR2n0013_SBCK_026-6a>¶右唐凉國長公主碑蘇頲撰明皇書公主睿宗女也新¶
唐書列傳云字華莊而碑云諱㝹字花粧傳云下嫁薛
<pb:KR2n0013_WYG_026-7b>
伯陽而碑云嫁温彦博曾孫曦按新史睿宗第三女荆¶
山公主已嫁薛伯陽當以碑為正¶
　　　　唐衞尉正卿泉君碑¶
右唐泉君碑泉君者高麗蘇文之孫泉男生之子也高¶
宗時與男生同歸朝仕為衞尉卿按唐書及元和姓纂¶
皆云名獻誠今此碑乃云諱寔字行於代而闕其字不¶
書又姓纂云獻誠生𤣥隱而碑但云名隱而已獻誠出¶
於夷虜事跡無足考究録之以見史傳所載名字異同<md:KR2n0013_SBCK_026-6b>¶
<pb:KR2n0013_WYG_026-8a>
也¶
　　　　唐左驍衛大將軍趙元禮碑¶
右唐趙元禮碑潘肅撰元禮趙麗妃之父本山東倡也¶
明皇在潞麗妃以倡得幸後生太子瑛開元初元禮父¶
子皆超遷顯官其卒贈越州都督諡曰忠詔為立碑稱¶
述甚勝夫爵祿天下公器所以待有德與有功者雖人¶
主不得而私焉明皇昵于内寵擢用匪人至為賜諡立¶
碑尊寵如此使天下之士亦何所勸乎論者徒知明皇
<pb:KR2n0013_WYG_026-8b>
自天寶以後綱紀廢弛卒致播遷之禍不知袵席無别¶
履霜不戒所從來久矣<md:KR2n0013_SBCK_026-7a>¶　　　　唐王方翼碑¶
右唐王方翼碑張説撰其事與唐書列傳皆合以校余¶
家所藏燕公集本不同者二十餘字皆當以碑為是也¶
　　　　唐龍角山紀聖銘¶
右唐龍角山紀聖銘明皇撰按高祖實録武德三年四¶
月辛巳晉州人吉善行於羊角山見白衣老父乗白馬
<pb:KR2n0013_WYG_026-9a>
朱鬛謂善行曰爲吾語唐天子吾為老君汝祖也今年¶
平賊後汝當為帝天下太平必得百年享國子孫且千¶
歲太宗遣使者杜昻致祭須臾神復見謂昻曰歸語天¶
子我不食何煩祭為高祖異之立廟於其地授善行朝<md:KR2n0013_SBCK_026-7b>¶散大夫據碑稱是時太宗為秦王討宋金剛所謂賊平¶
汝當為帝者指太宗也其事可謂怪矣然碑與實録所¶
載語頗不同文多不能備録惟碑稱善行以武德三年¶
二月初奉神教至四月老子又見曰石龜出吾言實既
<pb:KR2n0013_WYG_026-9b>
而太宗遣昻善行乗驛表上比至長安適㑹郇州獻瑞¶
石如龜文曰天下安千萬日而實録亦云郇州獻瑞石¶
有文曰天下千萬其語小異又碑稱善行絳州人而實¶
録云晉州爾老子其生以清淨無為為宗豈身没數千¶
歲而區區為人稱述符命哉蓋太宗初起託以自神此
陳勝¶所謂卜之鬼者也史臣既載于實録明皇又文之
于碑<md:KR2n0013_SBCK_026-8a>¶遂以後來為眞可欺罔豈不可笑也哉¶
　　　　唐冠軍大將軍臧懐亮碑
<pb:KR2n0013_WYG_026-10a>
右唐臧懐亮碑李邕撰并書臧氏世墓在耀州三原有¶
數碑余盡得之元和姓纂云懐亮生希讓為渭北節度¶
使此具載懐亮諸子無名希讓者以余家所有顔魯公¶
書懐恪碑考之希讓蓋懐恪子云¶
　　　　唐蕭灌碑¶
右唐蕭灌碑張説撰云灌為内直監以外艱去職當免¶
喪不就祥縞不撤几筵者久之夫禮為可傳也為可繼¶
也子路有姊之喪可以除之矣而弗除也孔子曰何弗<md:KR2n0013_SBCK_026-8b>¶
<pb:KR2n0013_WYG_026-10b>
除也子路曰吾寡兄弟而弗忍也孔子曰先王之制禮¶
行道之人皆不忍也子路聞之遂除之灌父喪當除其¶
母無恙而過時不釋服不撤几筵豈禮也哉¶
　　　　唐楊厯碑¶
右唐楊厯碑題云義男光祿大夫前中書令上柱國越¶
國公太子右諭德潁川鍾紹京撰銘并書厯中官楊思
朂¶父也紹京出於胥史無他才能特以夤縁附㑹致位
宰¶相固無足道者然屈于閹豎至以父事之又以著之
<pb:KR2n0013_WYG_026-11a>
金¶石畧無愧恥亦甚矣書之可以為後來之戒而新舊
史¶皆闕焉故余詳録之于此者有以見小人苟可以得
利<md:KR2n0013_SBCK_026-9a>¶無不為也¶
　　　　唐汝陽王長女墓誌¶
右唐汝陽王長女墓誌寧王撰唐史及諸書汝陽王名¶
皆為璡而此誌獨作淳此誌寧王自作不應差誤按寧¶
王諸子與𤣥宗子名皆從玉疑汝陽先名淳後改為¶璡
唐史不載耳(𤣥宗諸子名皆初/從水後改為玉也)
<pb:KR2n0013_WYG_026-11b>
　　　　唐南嶽眞君碑¶
右唐南嶽眞君碑有别駕賞紫金魚袋光大晊歐陽公¶
云賞紫蓋今借紫之比余按唐制自有借紫借緋而又¶
有賞紫賞緋蓋以軍功被賞者耳<md:KR2n0013_SBCK_026-9b>¶　　　　唐立梁宣帝明帝二陵碑¶
右唐立梁宣帝明帝二陵碑開元二十一年其裔孫嵩¶
追建其前題銀青光禄大夫黃門侍郎同中書門下平¶
章事而姓名已殘缺按唐紀開元二十一年韓休實為
<pb:KR2n0013_WYG_026-12a>
此官然則此碑乃休之文也碑後題金紫光祿大夫行¶
光禄卿駙馬都尉而姓名已殘缺者蓋嵩之子衡也¶
　　　　唐孝義寺碑隂記¶
右唐孝義寺碑隂記初陳徐陵為孝義寺碑至開元二¶
十三年徐嶠之為湖州刺史再書而刻之因記其事于
碑¶隂嶠之自云陵之十世孫按陳書陵以後主至德元
年卒<md:KR2n0013_SBCK_026-10a>¶距開元二十三年才百五十餘年不應已有十世
孫又¶據嶠之父高行先生碑云曾祖儼梁岳陽王參軍
<pb:KR2n0013_WYG_026-12b>
則是¶儼與陵同時而在其前不應為陵五世孫以此碑
隂所¶書可疑然其筆法精妙非嶠之不能為特恐書碑
時誤¶耳¶
　　　　唐景陽井銘¶
右唐景陽井銘文字磨滅後有記開元中江寧縣丞王¶
震撰震所撰記其前以為序稱余莫知誰也其末乃云¶
蓋隋煬帝之所製耳然則未知果煬帝之所製乎歐陽¶
文忠公曰煬帝躬自滅陳目見叔寶事又嘗自銘以為<md:KR2n0013_SBCK_026-10b>¶
<pb:KR2n0013_WYG_026-13a>
戒如此及身為淫亂則又過之豈所謂下愚不移者哉¶
余以謂煬帝躬賊其父而奪之位其㓙忍狂悖人神之¶
所憤疾死蓋晚矣至于長惡不悛以亡其國乃所當然¶
又何足議焉¶
　　　　¶唐代國長公主碑
右唐代國長公主碑云公主睿宗第四女也新唐史以¶
為第五女蓋史誤碑乃公主壻鄭萬鈞撰¶
　　　　唐趙冬曦祭仲山甫文
<pb:KR2n0013_WYG_026-13b>
右唐趙冬曦祭仲山甫文開元二十二年冬曦為濮州¶
刺史因明皇耕藉田致祭刻此文焉按樂史寰宇記仲<md:KR2n0013_SBCK_026-11a>¶山甫墓在雷澤縣西北一里墓前有祠堂石室而酈道¶
元注水經成陽堯陵北二里有仲山甫墓考地驗狀咸¶
為疎僻蓋聞疑書疑耳余嘗得其石室畫像上有八分¶
書題云君為從事時以字畫及衣冠人物驗之乃東漢¶
時所為決非山甫墓漢末仲氏為成陽大族堯母碑隂¶
題名數十人皆仲氏而廷尉定以下三碑尚存廷尉碑
<pb:KR2n0013_WYG_026-14a>
云聖漢龍興家于成陽孟府君堯廟碑云惟仲氏祖統¶
所繼出本繼於成周之胄苗天生仲山甫翼佐中興宣¶
平功遂受封於樊周道衰㣲失爵亡邦後嗣乖散各相¶
土擇居帝堯萌兆生長葬陵在於成陽聖化常存慕魏<md:KR2n0013_SBCK_026-11b>¶都之盛樂風俗之美遂安處基業屬都鄉高相里因仲
氏¶蓋後人因仲氏𦵏於此遂誤指為仲山甫墓其實¶非
也¶
　　　　唐解琬碑
<pb:KR2n0013_WYG_026-14b>
右唐解琬碑琬武后中睿朝為將有功新舊史皆有傳¶
所書事跡終始與碑多合惟碑與舊史皆云琬以開元¶
六年卒而新史以為卒於五年者誤也¶
　　　　唐贈兖州都督裴守眞碑¶
右唐裴守眞碑云守眞曾祖景周富平令祖正長平郡¶
贊持考眘鄼令新唐史宰相世系表亦云景生正隋散<md:KR2n0013_SBCK_026-12a>¶騎常侍正生眘字歸厚為酇令而元和姓纂乃云正生¶
歸厚歸厚生眘者誤矣惟守眞及其子耀卿碑皆云正
<pb:KR2n0013_WYG_026-15a>
為長平郡贊治而世系表言為散騎常侍又云眘字歸¶
厚不知何所據也¶
　　　　唐屯畱令邢義碑¶
右唐邢義碑義邢和璞父也元和姓纂云和璞父名思¶
孝為澧州都督而碑乃云公諱義字思義仕為屯畱令¶
又姓纂云後魏光祿卿邢虬虬生㵴㵴生孫𤣥助𤣥助
生¶思孝思孝生和璞而碑乃云𤣥助之祖名子良皆當
以¶碑為據<md:KR2n0013_SBCK_026-12b>¶
<pb:KR2n0013_WYG_026-15b>
　
　
　
　
　
　
　
　金石録卷二十六
