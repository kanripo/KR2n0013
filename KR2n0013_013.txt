# -*- mode: mandoku-view -*-
#+TITLE: 金石錄
#+DATE: 2015-09-23 10:09:03
#+PROPERTY: LASTPB  <md:KR2n0013_SBCK_012-1a>
#+PROPERTY: JUAN 13

¶
<md:KR2n0013_SBCK_013-1a>¶
<pb:KR2n0013_WYG_013-1a>
欽定四庫全書
　金石録卷十三　　　　　宋　趙明誠　撰
　　跋尾三(三代/)　(秦漢/)¶
安州所獻六器銘¶
齊鐘銘¶
家藏古器物銘上(父乙彛銘/㦸銘)　(爵銘/)¶
家藏古器物銘下(孟姜盥匜銘/廩丘宫鐙銘)　(田鼎銘/)¶
石本古器物銘
<pb:KR2n0013_WYG_013-1b>
吉日癸巳字¶
石鼓文¶
秦詛楚文¶
玉璽文<md:KR2n0013_SBCK_013-1b>¶秦泰山刻石¶
秦琅邪臺刻石¶
秦之罘山刻石¶
秦嶧山刻石
<pb:KR2n0013_WYG_013-2a>
　　　　安州所獻六器銘¶
右六器銘重和戊戌歲安州孝感縣民耕地得之自言
于¶州州以獻諸朝凡方鼎三圜鼎二甗一皆形製精妙
款¶識竒古按此銘文多者至百餘字其義頗難通又稱
作父¶乙父已寶彛若非商末即周初器也¶
　　　　齊鐘銘<md:KR2n0013_SBCK_013-2a>¶右齊鐘銘宣和五年青州臨淄縣民於齊故城耕地得
古¶器物數十種其間鐘十枚有款識尤竒最多者幾五
<pb:KR2n0013_WYG_013-2b>
百字¶今世所見鐘鼎銘文之多未有踰此者驗其詞有
余一人¶及齊侯字蓋周天子所以命賜齊侯齊侯自紀
其功勲者¶初鐘既出州以獻于朝又命工圖其形製及
臨倣此銘¶刻石既非善工而字有漫滅處皆以意增損
之以此頗失¶眞今余所藏乃就鐘上摹拓者最得其眞
也¶
　　家藏古器物銘上¶
　　　　父乙彛銘
<pb:KR2n0013_WYG_013-3a>
右父乙彛銘其器鼎也而謂之彛者按説文彛宗廟常
器<md:KR2n0013_SBCK_013-2b>¶然以古器款識考之商以前凡器通謂之彛至周以
後有¶六彛之名於是直以盛鬱鬯之尊為彛其名與諸
器始分¶矣此鼎蓋商器云¶
　　　　爵銘¶
右爵銘大觀中濰之昌樂丹水岸圯得此爵及一觚按
考¶工記爵一升觚三升獻以爵而酬以觚一獻而三酬
則一¶豆矣(鄭氏云豆/當讀為斗)而漢儒皆以為爵一升觚二升今
<pb:KR2n0013_WYG_013-3b>
此二器¶同出以觚量之適容三爵與考工記合以此知
古器不獨¶為玩好又可以決經義之疑也¶
　　　　㦸銘<md:KR2n0013_SBCK_013-3a>¶右㦸銘其器得于青之益都傍枝為鉤形製作甚工與
今¶世人家所藏古戈㦸形製不同按揚雄方言㦸其曲
者謂¶之鉤孑鏝胡郭璞注曰即今鷄鳴句孑㦸也春秋
左氏傳¶欒樂車乗槐本而覆或以㦸鉤之呂氏春秋晏
子與崔杼¶盟直兵造匈句兵鉤頸高誘注曰句㦸也賈
<pb:KR2n0013_WYG_013-4a>
誼過秦論云¶鉤㦸長鎩此㦸蓋古所謂鉤㦸也¶
　　家藏古器物銘下¶
　　　　孟姜盥匜銘¶
右孟姜盥匜銘余所録古器款識有叔匜銘匜字作□
後¶又得伯公父匜銘字作□今此銘作□蓋古書不必
同文<md:KR2n0013_SBCK_013-3b>¶然三字意義皆通¶
　　　　田鼎銘¶
右田鼎銘云自作田鼎疑田獵所用也
<pb:KR2n0013_WYG_013-4b>
　　　　漢廩丘宫鐙銘¶
右漢廩丘宫鐙銘得于澶淵云廩丘宫銅鐙重二十斤
八¶兩甘露三年工郭從都吏李定造蓋宣帝時物也所
謂廩¶丘宫者不見于史蓋秦漢離宫别館所在有之故
史家不¶能盡記廩丘在漢屬東郡¶
　　　　石本古器物銘¶
右石本古器物銘余既集録公私所藏三代秦漢諸器
款<md:KR2n0013_SBCK_013-4a>¶識畧盡乃除去重復取其刻畫完好者得三百餘銘
<pb:KR2n0013_WYG_013-5a>
皆模¶刻于石又取墨本聨為四大軸附入録中近世士
大夫間¶有以古器銘入石者然徃徃十得一二不若余
所有之富也¶
　　　　吉日癸巳字¶
右吉日癸巳字世傳周穆王書按穆王時所用皆古文
科¶斗書此字筆畫反類小篆又穆天子傳史記諸書皆
不載¶以此疑其非是姑録之以待識者¶
　　　　石鼓文
<pb:KR2n0013_WYG_013-5b>
右石鼓文世傳周宣王刻石史籀書歐陽文忠公以謂
今¶世所有漢桓靈時碑徃徃而在距今未及千載大書
深刻<md:KR2n0013_SBCK_013-4b>¶而磨滅者十猶八九自宣王時至今實千有九百
餘年鼓¶文細而刻淺理豈得存以此為可疑余觀秦以
前碑刻如¶此鼓及詛楚文泰山秦篆皆粗石如今世以
為碓臼者石¶性既堅頑難壊又不堪他用故能存至今
漢以後碑碣石¶雖精好然亦易剝缺又徃徃為人取作
柱礎之類蓋古人¶用意深逺事事有理類如此况此文
<pb:KR2n0013_WYG_013-6a>
字畫竒古決非周以¶後人所能到文忠公亦以謂非史
籀不能作此論是也¶
　　　　秦詛楚文¶
右秦詛楚文余所藏凡有三本其一祀巫咸舊在鳳翔
府¶廨今歸御府此本是也其一祀大沈久湫藏于南京
蔡<md:KR2n0013_SBCK_013-5a>¶氏其一祀亞駝藏于洛陽劉氏秦以前遺蹟見于今
者絶¶少此文皆出于近世而刻畫完好文詞字札竒古
可喜元¶祐間張芸叟侍郎黃魯直學士皆以今文訓釋
<pb:KR2n0013_WYG_013-6b>
之然小有¶異同今盡録二家所釋于左方俾覽者詳焉¶
　　　　玉璽文¶
右玉璽文元符中咸陽所獲傳國璽也初至京師執政
以¶示故將作監李誡誡手自摩印之凡二本以其一見
遺焉¶
　　　　秦泰山刻石¶
右秦泰山刻石大中祥符歲眞宗皇帝東封此山兖州¶
太守模本以獻凡四十餘字其後宋莒公模刻于石歐
<pb:KR2n0013_WYG_013-7a>
陽<md:KR2n0013_SBCK_013-5b>¶公載于集古録者皆同蓋碑石為四面其三面稍磨
滅故¶不傳世所見者特二世詔書數十字而已大觀間
汶陽劉¶跂斯立親至泰山絶頂見碑四面有字乃模以
歸文雖殘¶缺然首尾完具不可識者無幾于是秦篆完
本復傳世間¶矣以史記本紀考之頗多異同史云親巡
逺方黎民而碑¶作親&KR1741;逺黎史云大義休明而碑作著
明史云垂于後世¶而碑作陲于後嗣史云皇帝躬聖而
碑作躬聽史云男女¶禮順而碑作體順史云施于後嗣
<pb:KR2n0013_WYG_013-7b>
而碑作昆嗣史云具刻¶詔書刻石而碑作金石刻皆足
以正史氏之誤然則斯碑¶之可貴者豈特玩其字畫而
已哉碑既出斯立模其文刻<md:KR2n0013_SBCK_013-6a>¶石自為後序謂之泰山秦
篆譜云¶
　　　　秦琅邪臺刻石¶
右秦琅邪臺刻石在今宻州其頌詩亡矣獨從臣姓名
及¶二世詔書尚存然亦殘缺熈寧中蘇翰林守宻令廬
江文¶勛模&KR1213;刻石即此碑也從臣姓名五大夫作夫夫
<pb:KR2n0013_WYG_013-8a>
泰山秦¶篆亦如此或以謂古大與夫同為一字恐不然
余家所藏¶古器款識有周大夫始鼎及秦權銘黔首大
安皆用大字¶蓋古人簡質凡字㸃畫相近及音同者多
假借用之别無¶它義東漢時碑刻尚多如此¶
　　　　秦之罘山刻石<md:KR2n0013_SBCK_013-6b>¶右秦之罘山刻石按史記本紀始皇二十九年登之罘
山¶凡刻兩碑今皆磨滅獨二世詔二十餘字僅存後人
鑿石¶取置郡廨歐陽公集古録以為非眞又云麻温故
<pb:KR2n0013_WYG_013-8b>
學士於¶登州海上得片木有此文豈杜甫所謂棗木傳
刻肥失眞¶者耶此論非是蓋杜甫指嶧山碑非此文明
矣之罘在秦¶屬東萊今屬登州¶
　　　　秦嶧山刻石¶
右秦嶧山刻石者鄭文寶得其摹本于徐鉉刻石寘之
長¶安此本是也唐封演聞見記載此碑云後魏太武帝
登山¶使人排倒之然而厯代摩拓之以為楷則邑人疲
於供命<md:KR2n0013_SBCK_013-7a>¶聚薪其下因野火焚之由是殘缺不堪摹寫然
<pb:KR2n0013_WYG_013-9a>
猶求者不¶已有縣宰取舊文勒於石碑之上置之縣廨
今人間有嶧¶山碑者皆是新刻之本而杜甫詩直以為
棗木傳刻者豈又¶有别本歟按史記本紀二十八年始
皇東行郡縣上鄒嶧¶山立石與魯諸儒生議刻石頌秦
德而其頌詩不載其他¶始皇登名山凡六刻石史記皆
具載其詞而獨遺此文何¶哉然其文詞簡古非秦人不
能為也秦時文字見于今者¶少此雖傳摩之餘然亦自
可貴云
<pb:KR2n0013_WYG_013-9b>
　
　
　
　
　
　
　
　金石録卷十三


<pb:KR2n0013_WYG_014-1a>
欽定四庫全書
　金石錄卷
