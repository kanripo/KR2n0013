# -*- mode: mandoku-view; -*-
#+TITLE: 金石録
#+DATE: 2015-09-12 00:15:24.325356
#+PROPERTY: ID KR2n0013
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB06n0602-020金石録-卷二十.
<pb:KR2n0013_SBCK_020-1a>¶
金石錄&KR0195;苐二十　䟦尾十(魏/偽漢/吴晋/偽趙)¶
魏大饗碑¶
唐重立大饗碑(附)¶
魏孔子庿碑¶
魏范式碑¶
魏太僕荀君碑¶
魏南郡太守卞統碑¶
𣈆南鄉太守司馬整頌¶
晋南郷郡建&KR0038;碑¶
魏大長秋㳺君碑(晉咸寕中建)¶
<pb:KR2n0013_SBCK_020-1b>¶
㳺君碑隂¶
吳禪國山碑¶
吳天璽元年断碑¶
晋右将鄭烈碑¶
晋太公碑¶
晋雲南太守碑¶
晋䕶𦍑挍尉彭祈碑¶
晋彭祈碑隂¶
晋光祿勲向凱碑¶
晋鴻臚成公重墓刻¶
<pb:KR2n0013_SBCK_020-2a>¶
偽漢司徒公劉雄碑¶
魏鄧艾碑(與下两碑皆/一時西晋立)¶
金鄊守長薛君碑¶
張平子碑¶
趙浮圖澄造釋迦像碑¶
趙横山李君神碑¶
趙西門豹祠殿基記¶
晋樂毅論¶
學生題名¶
宋武帝檄譙縦文¶
<pb:KR2n0013_SBCK_020-2b>¶
　　　　魏大饗碑¶
右魏大饗碑按魏志文帝以建安二十五年嗣位為丞相¶
魏王改元延康夏六月南征秋七月甲午軍次于譙大饗¶
六軍及譙父老今以碑考之乃八月辛未盖魏志誤也是¶
時丕為丞相漢献帝猶在位雖政去王室已久然操之死¶
&KR0379;數月耳丕軍次舊里&KR0004;無念親之心方与群臣百姓置¶
酒髙㑹大設𠆸楽而臣下又相与伐石勒詞夸耀功德更¶
以夏啓周成漢髙祖光武為比豈不可笑也哉¶
　　　　唐重立魏大饗碑(附)¶
右唐重立大饗碑大中五年亳州刾史李暨以舊文刓缺¶
<pb:KR2n0013_SBCK_020-3a>¶
再刻于石舊碑既断續不可盡識而此本特完好故附其¶
次俾覧者詳焉魏之事跡雖無&KR0085;&KR0145;而其文詞工妙亦不¶
可&KR0440;也¶
　　　　魏孔子庿碑¶
右魏孔子庿碑按魏志文帝以黄&KR0004;二年正月下詔以議¶
&KR0048;孔羡為宗聖矦奉孔子之祀及令魯郡修&KR0120;舊庿今以¶
碑考之乃黄&KR0004;元年又詔語時時小異亦當以碑為正¶
　　　　范式碑¶
右范式碑法書要録云蔡邕書今以碑考之乃魏青㡣三¶
年立非邕書也¶
<pb:KR2n0013_SBCK_020-3b>¶
　　　　魏太僕荀君碑¶
右魏太僕荀君碑其額題魏故太僕西陽亭成侯荀府君¶
之碑碑已殘缺其可見者嘗爲齊相始平太守大将軍長¶
史封西陽亭矦遂爲太僕春秋五十有一正始五年夏六¶
月丙寅薨惟其名字鄉里摩㓕不可考矣¶
　　　　魏南郡太守卞統碑¶
右南郡太守卞統碑在今曺州宛句縣𫠦叙世次官閥甚¶
简又多殘缺其略云君諱統字建業又云惟帝念庸命以¶
南&KR0022;又云嘉平元年十一月已亥寝疾卒官而其首題魏¶
故南郡太守卞府君之表按晋書卞壼傳濟隂寃句人祖¶
<pb:KR2n0013_SBCK_020-4a>¶
統琅邪内史而元和姓纂亦云統為晋琅邪内史今此碑¶
殘缺處猶有琅邪字尚存知其嘗為此官而統以魏嘉平¶
中卒姓纂以為仕晋者誤也¶
　　　　晋南鄊太守司馬整頌¶
右晋南鄉太守司馬整頌云&KR0004;仕魏拜&KR0048;中中&KR0048;議&KR0048;諫¶
議大夫&KR0016;都尉給事中轉拜治書侍御史咸熈二年出臨¶
鄙郡加宣威将軍又云謁者就郡拜君世子執節四譲推¶
與兄嗣固辝懇誠泰伯三羙君又加焉又云泰始三年十¶
一月使者奉詔筞命君南中&KR0048;将牧就統宛都按晋史整¶
事跡附見安平献王孚傳後云兄奕卒以整為世子&KR0663;南¶
<pb:KR2n0013_SBCK_020-4b>¶
中&KR0048;将封清泉侯早卒其餘官閥皆不載據史言兄奕卒¶
以整為世子而碑言推与兄嗣二&KR0003;不同當以碑為正¶
　　　　晋南鄊郡建&KR0038;碑¶
右晋南鄉郡建&KR0038;碑已断裂不完其額題南鄉郡建&KR0038;之¶
碑其大略云嘉平五年漢水滔溢毁壊舊城又云正元年¶
城此其餘文字可識處大略述遷郡事而銘文有与晋常¶
存之語知其為晋碑也按晋書地里志建安十三年魏武¶
帝盡淂&KR0878;州之地分南陽縣西畍立南鄉郡及晋武平吳¶
太康中改南鄉為順陽而不載遷都事此碑盖太康以前¶
立故仍稱南鄉也碑有云河内司馬府君者整也嘗守是¶
<pb:KR2n0013_SBCK_020-5a>¶
郡自有碑此碑既無建立年月因附于整碑之次焉¶
　　　　大長秋㳺君碑¶
右大長秋㳺君碑云君諱述字庶祖按元和姓纂云魏河¶
南尹㳺述始居廣平六丗孫後魏尚書明根生僕射肇今¶
碑亦云述廣平人惟姓纂云述為河南尹以碑考之盖未¶
嘗為此官又按後漢百官志大長秋承秦将行宦者景帝¶
時更名大長秋或用士人中興常用宦者述嘗為寃句長¶
尚書&KR0048;左丞元城令治書侍御史南安北海安平東郡太¶
守符莭令遂為大長秋皆非宦者之職然則魏制盖亦参¶
用士人矣¶
<pb:KR2n0013_SBCK_020-5b>¶
　　　　㳺君碑隂¶
右㳺君碑隂按王莾下令禁二名故當時士人皆以一字¶
為名東漢時尚尔今此碑隂𫠦記凡二百五十三人亦無¶
一人二名者碑晋咸寕中建距莾時二百年矣而士大夫¶
猶遵莾之令不變何哉¶
　　　　英禪&KR0038;山碑¶
右吳禪&KR0038;山碑其前叙孫皓即位以後郡國祥瑞凡千餘¶
言其後云乃以涒灘之&KR0010;欽若昊天月正革元郊天𥙊地¶
紀&KR0197;天璽乂云丞相沇太尉璆大司徒燮大司空朝䓁以¶
為今衆瑞畢至三表納貢九垓八埏㒺不&KR0013;澤率按典繇¶
<pb:KR2n0013_SBCK_020-6a>¶
冝先行禪禮紀勒天命遂于吳興國山之隂告𥙊刋石以¶
對&KR0045;乾命廣報坤德按皓以丙申&KR0010;改元天壐碑言涒灘¶
之&KR0010;是也皓滛虐無道人神憤疾而群臣方&KR0091;述符瑞讃¶
頌功德盖刻石後四年遂為晋𫠦俘矣¶
　　　　吳天璽元年㫁碑¶
右吴天璽元年断碑其前云上天帝言又云帝曰大吳一¶
萬方又云天發神䜟文天璽元年七月已酉朔又云天䜟¶
廣多不觧觧者十二字嗚呼其言可謂妖矣據吳志天璽¶
元年秋八月鄱陽言歴陽山石理成字凡二十明年改元¶
大赦以恊石文今此碑乃在金陵騐其文与吳志𫠦載亦¶
<pb:KR2n0013_SBCK_020-6b>¶
異莫可考究孫皓在位凡八改元而六以符瑞然竟不能¶
保其&KR0038;盖人事不修而假託神恠以矯誣天命其不終冝¶
矣¶
　　　　晋右将軍鄭烈碑¶
右晋鄭烈碑云君諱烈字休林又云曽祖先生皇祖徵君¶
顯考将作大將匠實有茂德載在&KR0038;筞烈晋史無傳以碑¶
考之嘗為文帝参佐武帝時仕為兖州刾史封東莞男以¶
疾終徴拜議&KR0048;卒于太康二年追贈右軍将軍謚曰僖矦¶
云¶
　　　　晋太公碑¶
<pb:KR2n0013_SBCK_020-7a>¶
右晉太公碑其略云太公望者此縣人大晋受命四海一¶
統太康二年縣之西偏有盗彂冡而淂竹筞之書書蔵之¶
年當秦坑儒之前八十六歳今以晋書武帝紀考之云咸¶
寕五年汲郡人不準掘魏㐮王冡淂竹简小篆古書十餘¶
萬言蔵于秘府与此碑年月不同碑當時𫠦立又荀朂校¶
穆天子𫝊其叙亦云太康二年与碑合可以正晋史之誤¶
其曰小篆書亦謬也且其書既在秦坑儒八十六&KR0010;之前¶
是時安淂有小篆乎碑又云其周志曰文王夢天帝服𤣥¶
&KR1241;(&KR1241;字字/書所無)以立于令&KR0546;之津帝曰昌賜汝望文王再拜稽¶
首太公于後亦再拜稽首文王夢之之夜太公夢之亦然¶
<pb:KR2n0013_SBCK_020-7b>¶
其後文王見太公而計之曰而名為望乎荅曰唯為望文¶
王曰吾如有𫠦于見汝太公言其年月与其日且盡道其¶
言臣以此淂見也文王曰有之有之遂与之歸以為卿士¶
而史記太公世家曰西伯将出獵卜之(云/云)扵是西伯獵¶
果遇太公于渭之陽与語大&KR0003;曰自吾太公望子乆矣故¶
&KR0197;之曰太公望載与俱歸二&KR0003;殊不合而王逸注椘詞亦¶
載文王夢太公事与碑𫠦書略同方逸為注時此書未出¶
逸必别有𫠦據碑又云其紀年曰康王六年齊太公望卒¶
參考年數盖夀一百一十餘&KR0010;而史記亦不載按前世𫠦¶
傳汲冡諸書獨有紀年穆天子傳師春䓁不載𫠦謂周志¶
<pb:KR2n0013_SBCK_020-8a>¶
者不知為何書而杜預左氏傳後叙云汲冡書凡七十五¶
卷皆蔵秘府預親見之以此知不特十餘萬言史之𫠦記¶
盖不能盡其亡逸見于今者絶少也太公碑汲縣令盧無¶
忌立後題太康十年三月云¶
　　　　晋雲南太守碑¶
右晋雲南太守碑文字殘缺其姓氏名字郷里皆不可考¶
略可見者嘗為尚書令史察孝亷除&KR0048;中遷武陽令従龍¶
&KR0750;将軍王濬征討遷雲南太守年五十有七卒最後題太¶
熈元年正月上旬造太熈武帝年&KR0197;也¶
　　　　晋䕶𦍑挍尉彭祈碑¶
<pb:KR2n0013_SBCK_020-8b>¶
右晉彭祈碑云君諱祈字子玄隴西㐮武人也其先出自¶
顓頊有陸終之裔子大彭實主夏盟則其後也又云歴郡¶
右職州别駕従事于時庸蜀未殄侵擾王路洮西之戰因¶
敗運竒元師𫉬安尅厭彊膚列上功&KR0250;除&KR0213;人還参本軍¶
事除凉州䕶軍河右未清戎㓂𪔂沸謀謨神略简在帝心¶
遷西郡太守至官未久復臨酒泉逺夷望風襁負歸命白¶
山丁令率脤賓貢敦煌令&KR0546;豐距違王度淵泉之陳兵不¶
血刃母弟亾辭軄去官聖上仁慈𦗟君𫠦求轉略陽太守¶
近家禄養遂罹大艱侍䘮還家服紀終始有詔以軍州始¶
分河右未清犲狼肆虐授君莭盖除䕶𦍑挍尉統攝凉土¶
<pb:KR2n0013_SBCK_020-9a>¶
前後軍功&KR0063;封七矦勞謙退譲隂德不伐年未知命以太¶
康十年三月癸酉薨天子愍悼遣使者&KR0101;䕶喪事筞曰君¶
秉心公亮𫠦任有方不幸殞歿朕甚痛惜故孝㢘參䕶𦍑¶
軍事酒泉馬朔故吏&KR0048;中綦母畨主簿郭曉良吏夏侯俊¶
䓁追思洪烈感想哀嗟乃刋石勒銘焉西晋石刻見于今¶
者絶少又多殘缺此碑文字完好可喜乃錄其終始事跡¶
于此¶
　　　　晋彭祈碑隂¶
右彭祈碑隂題名者凡三百十二人有故孝㢘計掾計史¶
良吏亷吏計佐主簿領挍録事中部督郵西部督郵軍議¶
<pb:KR2n0013_SBCK_020-9b>¶
従事和戎従事記室𥆳軍謀&KR0025;事錄事史户曺史賊曺史¶
金曺史田曺史倉曺史鎧曺史兵曺史客曺史記室史莭¶
史車曺史水部都𥆳中部都督功曺典事武猛&KR0025;事舎人¶
蜀渠都水行事中部勸農西部&KR0134;農東都水蜀渠平水門¶
下賊曺門下議生錄事金曺掾兵曺掾作部史法曺史参¶
戰&KR0016;𥆳步𥆳散𥆳門下書佐弓馬&KR0025;事&KR0101;牧史㦸史金曺¶
典事武猛史門下通事門下小史凡一官多者十人少者¶
不减數人其餘&KR0091;故吏無官&KR0197;者百六十餘人當時州郡官¶
属其濫如此盖自漢以来太守皆淂自署置僚佐彭君為¶
邉郡守故其𫠦辟尤衆今盡錄其名號以見一時之制焉¶
<pb:KR2n0013_SBCK_020-10a>¶
　　　　晋光祿勲向凱碑¶
右晋向凱碑云君諱凱字士伯河内山陽人也其後歴叙¶
官閥甚詳其㝡顕者嘗為中書侍&KR0048;尚書吏部&KR0048;給事黄¶
門侍&KR0048;賜爵関中矦廣平太守散&KR0016;常侍㳺擊将軍北中¶
&KR0048;軍司兖州刺史中&KR0048;将後云累遷河南尹春秋六十有¶
八元康九年四月甲子薨追贈光祿勲據此乃當世𩔰人¶
而晋史無傳故其事跡莫得而考盖君子𫠦頼以傳者非¶
爵位也頋𫠦立如何耳自古老死丘壑而名&KR0091;𩔰著者甚¶
衆雖在髙位而功烈不見于當時聲跡無聞于後世者亦¶
可朦數哉¶
<pb:KR2n0013_SBCK_020-10b>¶
　　　　晋鴻臚成公重墓刻¶
右晋成公重墓刻云永寕二年四月辛已朔十五日乙未¶
守鴻臚關中矦成公重魏夫人之靈柩前世以永寕紀年¶
者三漢安帝晋恵帝偽趙石祗按三&KR0038;志建安二十年曺¶
操始置關中矦十七級安帝時猶未有此&KR0197;而石祗永寕¶
無二年然則重盖惠帝時人也晋史有成公简成公綏皆¶
東郡白馬人¶
　　　　偽漢司徒劉雄碑¶
右偽漢劉雄碑其額題漢故使持莭侍中太宰司徒公右¶
部魏成獻王之碑碑云公諱雄字元英髙祖之胄孝宣帝¶
<pb:KR2n0013_SBCK_020-11a>¶
玄孫值王莾簒竊逺遁邉朔為外&KR0038;𫠦推遂&KR0197;單于累葉¶
相承家雲中因以為桑梓焉雄劉元海弟也晋書載記元¶
海本匈奴人冐頓之後漢髙祖以宗女妻冐頓約為兄弟¶
故其子孫遂冐姓劉氏今此碑直云出自宣帝豈元海&KR0004;¶
&KR0120;假此以惑衆乎碑後題嘉平五年&KR0010;在乙亥二月六日¶
建按宋莒公紀年通譜劉聪以晋懐帝永嘉四年即偽位¶
改元光興明年改元嘉平嘉平四年改元則嘉平豈&KR0167;更¶
有五年盖載記&KR0004;不編年故于改元歳月難考此碑當時¶
𫠦立不&KR0063;差謬乃通譜誤也¶
　　　　鄧艾碑(与下两碑皆晋時立)¶
<pb:KR2n0013_SBCK_020-11b>¶
右鄧艾碑其額題魏使持莭征西将軍方城矦鄧公之碑¶
碑無建立年月以詞考之盖晋&KR0004;立按魏晋史其名皆為¶
艾而碑作義古艾義通為俊義芟義義安之字疑艾名其¶
音如此而今人讀蕭艾之字&KR0178;非是又按艾平蜀即軍中¶
拜太尉而碑但題為征西将軍者疑尋&KR0013;禍未嘗受命而¶
艾始封方城矦後改封鄧矦碑尚云方城矦何㢤¶
　　　　金郷長薛君頌¶
右薛君頌在今濟州金郷縣其額題故金郷長汝南薛君¶
之頌云君諱詣字公謀其他文字皆完好騐其詞盖縣長¶
德政頌尔雖無建立年月而有吳㓂未(下闕/一字)燿威海隅之¶
<pb:KR2n0013_SBCK_020-12a>¶
語知其為晋碑也¶
　　　　張平子碑¶
右張平子碑晋南陽相夏矦湛撰䜟緯之&KR0003;興于西漢之¶
末而爛漫于東漢之世雖一時名儒皆従而惑焉獨平子¶
奮然闢之甚力余嘗歎以謂如平子可謂豪傑之士不為¶
流俗𫠦移者今湛為此碑乃云金匱玉版之奥䜟契圖律¶
之文冈不該羅其情可謂不知平子矣¶
　　　　趙浮圖澄造釋迦像碑¶
右趙浮圖澄造釋迦像碑唐封演闻見記云内丘縣西古¶
中丘城寺有碑後趙石勒光&KR0004;五年立碑云大和上竺浮¶
<pb:KR2n0013_SBCK_020-12b>¶
圖澄者天竺大&KR0038;附庸小&KR0038;王之元子也本姓濕此碑即¶
演𫠦見其&KR0003;皆同按晋書藝術傳澄本姓帛氏今碑作濕¶
碑當時𫠦立冝淂其真又史作佛圖碑作浮圖二字音相¶
近耳惟光&KR0004;乃劉曜年號而以爲石勒時盖演誤也¶
　　　　趙横山李君神碑¶
右趙横山李君神碑題建武六年&KR0010;在康子三月已亥二¶
十一日癸丑按晋書成帝紀石虎以咸和九年自立爲趙¶
天王而載記云咸康元年僣&KR0091;居攝趙天王據帝紀則建¶
武六年&KR0010;在已亥據載記則&KR0010;在庚子宋莒公紀年通譜¶
獨以本紀爲據今此碑及西門豹祠殿基記並六年建皆¶
<pb:KR2n0013_SBCK_020-13a>¶
云&KR0010;在庚子以此知帝紀之失非二碑則晋紀与載記得¶
失不復可考矣¶
　　　　趙西門豹祠殿基記¶
右趙西門豹祠殿基記云趙建武六年&KR0010;在庚子秋八月¶
&KR0996;寅造西門祠殿基又云巧工司馬臣張由&KR0101;作吏臣杜¶
波馬孫殿中司馬臣王基殿中都尉臣潘倪侍御史&KR0016;都¶
尉臣劉諠左校令臣趙升殿中校尉臣顔零䓁&KR0101;其下刻¶
物象甚多如土長強良碩章舒悽雀之𩔖其名頗異近&KR0010;¶
臨淄縣人耕地淂巧工司馬印遍尋史傳皆無此官名不¶
知為何代物今乃見扵此碑云¶
<pb:KR2n0013_SBCK_020-13b>¶
　　　　晋樂毅論¶
右晋樂毅論石本舊蔵學士家集古錄云紳死其子弟以¶
石質錢扵冨人而富人家失火遂焚其石者非也元祐間¶
余侍親官徐州時故&KR0048;官趙竦&KR0013;㫖開吕梁洪挈此石随¶
行已断裂用木為匣貯之竦尤珍惜親舊有求墨本者必¶
手摸以遺之竦歿今遂不知𫠦在¶
　　　　學生題名¶
右學生題名歐陽公集古錄以為漢文翁學生余獨疑其¶
非是盖以為西漢時立則字畫石𩔖以為東漢則東漢絶¶
無二名者今此碑二名者凡数人又唐顔有意𫠦書益州¶
<pb:KR2n0013_SBCK_020-14a>¶
學舘廟堂記載漢以来石刻皆僃獨無此題名使其爲文¶
翁學生決不肯漏落余以字畫騐之疑其爲晋以後人𫠦¶
立然&KR0004;無𫠦據未敢遂以爲然其後以地里書參考乃決¶
知其非文翁學生也題名有幹江陽趙嵩與學&KR0025;事史寕¶
蜀常仲舒憲道左生遂寕董朗玄明左生晋原楊容宗長¶
按晋書志江陽郡蜀劉備置寕蜀遂寕晋原並桓温平蜀¶
後置四郡東西两漢時皆未有然則此碑爲東晋以後人¶
𫠦立不疑关¶
　　　　宋武帝檄譙縦文¶
右宋武帝檄譙縦文按顔有意書成都學舘廟堂記云石¶
<pb:KR2n0013_SBCK_020-14b>¶
室北壁有晋義熈九年刾史朱齡石勒宋髙祖檄譙縦文¶
其字磨㓕不可備識學館記唐&KR0004;立距今又&KR0190;百年冝其¶
磨㓕愈難識矣然其&KR0010;月官爵猶略可辨云¶
金石錄卷第二十¶
　　　　　　　　　　癸未臘月四臣還清谿六日従清谿還錄畢此卷¶
　　　　　　　　　　小舟臲卼字𦘕傾欹¶
<pb:KR2n0013_SBCK_020-15a>¶
