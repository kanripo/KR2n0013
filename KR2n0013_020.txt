# -*- mode: mandoku-view -*-
#+TITLE: 金石錄
#+DATE: 2015-09-23 10:09:03
#+PROPERTY: LASTPB  <md:KR2n0013_SBCK_019-1a>
#+PROPERTY: JUAN 20

¶¶
<md:KR2n0013_SBCK_020-1a>¶
<pb:KR2n0013_WYG_020-1a>
欽定四庫全書
　金石録卷二十　　　　　宋　趙明誠　撰
　　跋尾十(魏漢/偽)　(呉晉/偽趙)¶
魏大饗碑¶
唐重立大饗碑¶
魏孔子廟碑¶
魏范式碑¶
魏太僕荀君碑
<pb:KR2n0013_WYG_020-1b>
魏南郡太守卞統碑¶
晉南鄉太守司馬整頌¶
晉南鄉郡建國碑¶
魏大長秋游君碑(晉咸寧中建/)<md:KR2n0013_SBCK_020-1b>¶游君碑隂¶
呉禪國山碑¶
呉天璽元年斷碑¶
晉右將軍鄭烈碑
<pb:KR2n0013_WYG_020-2a>
晉太公碑¶
晉雲南太守碑¶
晉䕶羌校尉彭祈碑¶
晉彭祈碑隂¶
晉光祿勲向凱碑¶
晉鴻臚成公重墓刻<md:KR2n0013_SBCK_020-2a>¶偽漢司徒公劉雄碑¶
魏鄧艾碑(與下兩碑皆/一時西晉立)
<pb:KR2n0013_WYG_020-2b>
金鄉守長薛君碑¶
張平子碑¶
趙浮圖澄造釋迦像碑¶
趙橫山李君神碑¶
趙西門豹祠殿基記¶
晉樂毅論¶
學生題名¶
宋武帝檄譙縱文<md:KR2n0013_SBCK_020-2b>¶
<pb:KR2n0013_WYG_020-3a>
　　　　魏大饗碑¶
右魏大饗碑按魏志文帝以建安二十五年嗣位為丞
相¶魏王改元延康夏六月南征秋七月甲午軍次于譙
大饗¶六軍及譙父老今以碑考之乃八月辛未蓋魏志
誤也是¶時丕為丞相漢獻帝猶在位雖政去王室已久
然操之死¶纔數月爾丕軍次舊里初無念親之心方與
羣臣百姓置¶酒高㑹大設伎樂而臣下又相與伐石勒
詞夸耀功德更¶以夏啓周成漢高祖光武為比豈不可
<pb:KR2n0013_WYG_020-3b>
笑也哉¶
　　　　唐重立魏大饗碑(附/)¶
右唐重立大饗碑大中五年亳州刺史李暨以舊文刓
缺<md:KR2n0013_SBCK_020-3a>¶再刻于石舊碑既斷續不可盡識而此本特完好故
附于其¶次俾覽者詳焉魏之事跡雖無足取而其文詞
工妙亦不¶可廢也¶
　　　　魏孔子廟碑¶
右魏孔子廟碑按魏志文帝以黃初二年正月下詔以
<pb:KR2n0013_WYG_020-4a>
議¶郎孔羡為宗聖侯奉孔子之祀及令魯郡修起舊廟
今以¶碑考之乃黃初元年又詔語時時小異亦當以碑
為正¶
　　　　魏范式碑¶
右范式碑法書要録云蔡邕書今以碑考之乃魏青龍
三¶年立非邕書也<md:KR2n0013_SBCK_020-3b>¶　　　　魏太僕荀君碑¶
右魏太僕荀君碑其額題魏故太僕西陽亭成侯荀府
<pb:KR2n0013_WYG_020-4b>
君¶之碑碑已殘缺其可見者嘗為齊相始平太守大將
軍長¶史封西陽亭侯遂為太僕春秋五十有一正始五
年夏六¶月丙寅薨惟其名字鄉里磨滅不可考矣¶
　　　　魏南郡太守卞統碑¶
右魏南郡太守卞統碑在今曹州寃句縣所叙世次官
閥甚¶簡又多殘缺其畧云君諱統字建業又云惟帝念
庸命以¶南邦又云嘉平二年十一月己亥寢疾卒官而
其題魏¶故南郡太守卞府君之表按晉書卞壼傳濟隂
<pb:KR2n0013_WYG_020-5a>
冤句人祖<md:KR2n0013_SBCK_020-4a>¶統琅邪内史而元和姓纂亦云統為晉琅邪
内史今此碑¶殘缺處猶有琅邪字尚存知其嘗為此官
而統以魏嘉平¶中卒姓纂以為仕晉者誤也¶
　　　　晉南鄉太守司馬整頌¶
右晉南鄉太守司馬整頌云初仕魏拜郎中中郎議郎
諌¶議大夫騎都尉給事中轉拜治書侍御史咸熈二年
出臨¶鄙郡加宣威將軍又云謁者就郡拜君世子執節
四讓推¶與兄嗣固辭懇誠泰伯三美君又加焉又云㤗
<pb:KR2n0013_WYG_020-5b>
始三年十¶一月使者奉詔䇿命君南中郎將牧就統宛
都按晉史整¶事跡附見安平獻王孚傳後云兄奕卒以
整為世子厯南<md:KR2n0013_SBCK_020-4b>¶中郎將封清泉侯早卒其餘官閥皆不
載據史言兄奕卒¶以整為世子而碑言推與兄嗣二説
不同當以碑為正¶
　　　　晉¶南鄉郡建國碑
右晉南鄉郡建國碑已斷裂不完其額題南鄉郡建國
之¶碑其大畧云嘉平五年漢水滔溢毁壊舊城又云正
<pb:KR2n0013_WYG_020-6a>
元二年¶城此其餘文字可識處大畧述遷郡事而銘文
有與晉常¶存之語知其為晉碑也按晉書地理志建安
十三年魏武¶帝盡得荆州之地分南陽縣西界立南鄉
郡及晉武平呉¶太康中改南鄉為順陽而不載遷郡事
此碑蓋太康以前¶立故仍稱南鄉也碑有云河内司馬
府君者整也嘗守是<md:KR2n0013_SBCK_020-5a>¶郡自有碑此碑既無建立年月因
附于整碑之次焉¶
　　　　大長秋游君碑
<pb:KR2n0013_WYG_020-6b>
右大長秋游君碑云君諱述字庶祖按元和姓纂云魏
河¶南尹游述始居廣平六代孫後魏尚書明根生僕射
肇今¶碑亦云述廣平人惟姓纂云述為河南尹以碑考
之蓋未¶嘗為此官又按後漢書百官志大長秋承秦將
行宦者景帝¶時更名大長秋或用士人中興常用宦者
述嘗為冤句長¶尚書郎左丞元城令治書侍御史南安
北海安平東郡太¶守符節令遂為大長秋皆非宦者之
職然則魏制蓋亦參¶用士人矣<md:KR2n0013_SBCK_020-5b>¶
<pb:KR2n0013_WYG_020-7a>
　　　　游君碑隂¶
右游君碑隂按王莽嘗下令禁二名故當時士人皆以
一字¶為名東漢時尚爾今此碑隂所記凡二百五十三
人亦無¶一人二名者碑晉咸寧中建距莽時二百年矣
而士大夫¶猶遵莽之令不變何哉¶
　　　　呉禪國山碑¶
右呉禪國山碑其前敘孫皓即位以後郡國祥瑞凡千
餘¶言其後云乃以涒灘之歲欽若昊天月正革元郊天
<pb:KR2n0013_WYG_020-7b>
祭地¶紀號天璽又云丞相沇太尉璆大司徒燮大司空
朝等以¶為今衆瑞畢至亖表納貢九垓八埏罔不被澤
率按典繇<md:KR2n0013_SBCK_020-6a>¶宜先行禪禮紀勒天命遂於呉興國山之隂
告祭刋石以¶對揚乹命廣報坤德按皓以丙申歲改元
天璽碑言涒灘¶之歲是也皓淫虐無道人神憤疾而群
臣方稱述符瑞讚¶頌功德蓋刻石後四年遂為晉所俘
矣¶
　　　　呉天璽元年斷碑
<pb:KR2n0013_WYG_020-8a>
右呉天璽元年斷碑其前云上天帝言又云帝曰大呉
一¶萬方又云天發神䜟文天璽元年七月己酉朔又云
天䜟¶廣多不解解者十二字嗚呼其言可謂妖矣據呉
志天璽¶元年秋八月鄱陽言厯陽山石理成字凡二十
明年改元¶大赦以協石文今此碑乃在金陵驗其文與
呉志所載亦<md:KR2n0013_SBCK_020-6b>¶異莫可考究孫皓在位凡八改元而六以
符瑞然竟不能¶保其國蓋人事不修而假託神怪以矯
誣天命其不終宜¶矣
<pb:KR2n0013_WYG_020-8b>
　　　　晉右將軍鄭烈碑¶
右晉鄭烈碑云君諱烈字休林又云曾祖先生皇祖徵
君¶顯考將作大匠實有茂德載在國䇿烈晉史無傳以
碑¶考之嘗為文帝參佐武帝時仕為兖州刺史封東莞
男以¶疾徵拜議郎卒于太康二年追贈右軍將軍諡曰
僖侯¶云¶
　　　　晉太公碑<md:KR2n0013_SBCK_020-7a>¶右晉太公碑其畧云太公望者此縣人大晉受命四海
<pb:KR2n0013_WYG_020-9a>
一¶統太康二年縣之西偏有盗發冢而得竹䇿之書書
藏之¶年當秦坑儒之前八十六歲今以晉書武帝紀考
之云咸¶寧五年汲郡人不準掘魏襄王冢得竹簡小篆
古書十餘¶萬言藏于秘府與此碑年月不同碑當時所
立又荀朂校¶穆天子傳其敘亦云太康二年與碑合可
以正晉史之誤¶其曰小篆書亦謬也且其書既在秦坑
儒八十六歲之前¶是時安得有小篆乎碑又云其周志
曰文王夢天帝服𤣥¶&KR1241;(&KR1241;字字/書所無)以立於令狐之津帝曰
<pb:KR2n0013_WYG_020-9b>
昌賜汝望文王再拜稽¶首太公於後亦再拜稽首文王
夢之之夜太公夢之亦然<md:KR2n0013_SBCK_020-7b>¶其後文王見太公而計之曰
而名為望乎答曰惟為望文¶王曰吾如有所見於汝太
公言其年月與其日且盡道其¶言臣此以得見也文王
曰有之有之遂與之歸以為卿士¶而史記太公世家曰
西伯將出獵卜之云云於是西伯獵¶果遇太公於渭之
陽與語大説曰自吾太公望子久矣故¶號之曰太公望
載與俱歸二説殊不合而王逸注楚詞亦¶載文王夢太
<pb:KR2n0013_WYG_020-10a>
公事與碑所書畧同方逸為注時此書未出¶逸必别有
所據碑又云其紀年曰康王六年齊太公望卒¶參考年
數蓋壽一百一十餘歲而史記亦不載按前世所¶傳汲
冢諸書獨有紀年穆天子傳師春等不載所謂周志<md:KR2n0013_SBCK_020-8a>¶者
不知為何書而杜預左氏傳後敘云汲冢書凡七十五¶
卷皆藏秘府預親見之以此知不特十餘萬言史之所
記¶蓋不能盡其亡逸見于今者絶少也太公碑汲縣令
盧無¶忌立後題太康十年三月云
<pb:KR2n0013_WYG_020-10b>
　　　　晉雲南太守碑¶
右晉雲南太守碑文字殘缺其姓氏名字鄉里皆不可
考¶畧可見者嘗為尚書令史察孝亷除郎中遷武陽令
從龍¶驤將軍王濬征討遷雲南太守年五十有七卒最
後題太¶熈元年正月上旬造太熈武帝年號也¶
　　　　晉䕶羌校尉彭祈碑<md:KR2n0013_SBCK_020-8b>¶右晉彭祈碑云君諱祈字子𤣥隴西襄武人也其先出
自¶顓頊有陸終之裔子大彭實主夏盟則其後也又云
<pb:KR2n0013_WYG_020-11a>
厯郡¶右職州别駕從事于時庸蜀未殄侵擾王路洮西
之戰因¶敗運竒元帥獲安尅厭彊虜列上功狀除舍人
還參本軍¶事除涼州䕶軍河右未清戎宼鼎沸謀謨神
畧簡在帝心¶遷西郡太守至官未久復臨酒泉逺夷望
風繦負歸命白¶山丁令率服賓貢敦煌令狐豐距違王
度淵泉之陳兵不¶血刄母老弟亡辭職去官聖上仁慈
聽君所求轉畧陽太守¶近家祿養遂罹大難侍喪還家
服紀終始有詔以軍州始¶分河右未清豺狼肆虐授君
<pb:KR2n0013_WYG_020-11b>
節蓋除䕶羌校尉統攝涼土<md:KR2n0013_SBCK_020-9a>¶前後軍功應封七侯勞謙
退讓隂德不伐年未知命以太¶康十年三月癸酉薨天
子愍悼遣使者監䕶喪事策曰君¶秉心公亮所任有方
不幸殞殁朕甚痛惜故孝亷參䕶羌¶軍事酒泉馬朔故
吏郎中綦母番主簿郭曉良吏夏侯俊¶等追思洪烈感
想哀嗟乃刋石勒銘焉西晉石刻見于今¶者絶少又多
殘缺此碑文字完好可喜乃録其終始事跡¶于此¶
　　　　晉彭祈碑隂
<pb:KR2n0013_WYG_020-12a>
右彭祈碑隂題名者凡三百十二人有故孝亷計掾計
史¶良吏亷吏計佐主簿領校録事中部督郵西部督郵
軍議<md:KR2n0013_SBCK_020-9b>¶從事和戎從事記室督軍謀從事録事史戸曹史
賊曹史¶金曹史田曹史倉曹史鎧曹史兵曹史客曹史
記室史節¶史車曹史水部都督中部都督功曹典事武
猛從事舍人¶蜀渠都水行事中部勸農西部勸農東都
水蜀渠平水門¶下賊曹門下議生録事金曹掾兵曹掾
作部史法曹史參¶戰騎督步督散督門下書佐弓馬從
<pb:KR2n0013_WYG_020-12b>
事監牧史㦸史金曹¶典事武猛史門下通事門下小史
凡一官多者十人少者¶不減數人其餘稱故吏無官號
者百六十餘人當時州郡官¶屬其濫如此蓋自漢以來
太守皆得自署置僚佐彭君為¶邊郡守故其所辟尤衆
今盡録其名號以見一時之制焉<md:KR2n0013_SBCK_020-10a>¶　　　　晉光祿勲向凱碑¶
右晉向凱碑云君諱凱字士伯河内山陽人也其後厯
敘¶官閥甚詳其最顯者嘗為中書侍郎尚書吏部郎給
<pb:KR2n0013_WYG_020-13a>
事黃¶門侍郎賜爵關中侯廣平太守散騎常侍游擊將
軍北中¶郎軍司兖州刺史中郎將後云累遷河南尹春
秋六十有¶八元康九年四月甲子薨追贈光祿勲據此
乃當世顯人¶而晉史無傳故其事跡莫得而考蓋君子
所賴以傳者非¶爵位也顧所立如何爾自古老死丘壑
而名稱顯著者甚¶衆雖在高位而功烈不見于當時聲跡
無聞于後世者亦¶可勝數哉<md:KR2n0013_SBCK_020-10b>¶　　　　晉鴻臚成公重墓刻
<pb:KR2n0013_WYG_020-13b>
右晉成公重墓刻云永寧二年四月辛巳朔十五日乙
未¶守鴻臚關中侯成公重魏夫人之靈柩前世以永寧
紀年¶者三漢安帝晉惠帝偽趙石祇按三國志建安二
十年曹¶操始置關中侯十七級安帝時猶未有此號而
石祇永寧¶無二年然則重蓋惠帝時人也晉史有成公
簡成公綏皆¶東郡白馬人¶
　　　　偽漢司徒劉雄碑¶
右偽漢劉雄碑其額題漢故使持節侍中太宰司徒公
<pb:KR2n0013_WYG_020-14a>
右¶部魏成獻王之碑碑云公諱雄字元英高皇帝之胄
孝宣帝<md:KR2n0013_SBCK_020-11a>¶𤣥孫值王莽簒竊逺遁邊朔為外國所推遂號
單于累葉¶相承家雲中因以為桑梓焉雄劉元海弟也
晉書載記元¶海本匈奴人冒頓之後漢高祖以宗女妻
冒頓約為兄弟¶故其子孫遂冒姓劉氏今此碑直云出
自宣帝豈元海初¶起假此以惑衆乎碑後題嘉平五年
歲在乙亥二月六日¶建按宋莒公紀年通譜劉聰以晉
懐帝永嘉四年即偽位¶改元光興明年改元嘉平嘉平
<pb:KR2n0013_WYG_020-14b>
四年改元則嘉平豈復更¶有五年蓋載記初不編年故
於改元歲月難考此碑當時¶所立不應差謬乃通譜誤
也¶
　　　　魏鄧艾碑(與下兩碑皆晉時立/)<md:KR2n0013_SBCK_020-11b>¶右鄧艾碑其額題魏使持節征西將軍方城侯鄧公之
碑¶碑無建立年月以詞考之蓋晉初立按魏晉史其名
皆為¶艾而碑作乂古艾又通為俊乂芟乂乂安之字疑
艾名其¶音如此而今人讀如蕭艾之字恐非是又按艾
<pb:KR2n0013_WYG_020-15a>
平蜀即軍中¶拜太尉而碑但題為征西將軍者疑尋被
禍未嘗受命而¶艾始封方城侯後改封鄧侯碑尚云方
城侯何哉¶
　　　　金鄉長薛君碑¶
右薛君碑在今濟州金鄉縣其額題故金鄉長汝南薛
君¶之頌云君諱詣字公謀其他文字皆完好驗其詞蓋
縣長¶德政頌爾雖無建立年月而有呉宼未(下闕/一字)燿威
海隅之<md:KR2n0013_SBCK_020-12a>¶語知其為晉碑也
<pb:KR2n0013_WYG_020-15b>
　　　　張平子碑¶
右張平子碑晉南陽相夏侯湛撰䜟緯之説興于西漢
之¶末而爛漫于東漢之世雖一時名儒皆從而惑焉獨
平子¶奮然闢之甚力余嘗歎以謂如平子可謂豪俊之
士不為¶流俗所移者今湛為此碑乃云金匱玉版之奥
䜟契圖緯¶之文罔不該羅其情可謂不知平子矣¶
　　　　趙浮圖澄造釋迦像碑¶
右趙浮圖澄造釋迦像碑唐封演聞見記云内丘縣西
<pb:KR2n0013_WYG_020-16a>
古¶中丘城寺有碑後趙石勒光初五年立碑云大和上
竺浮<md:KR2n0013_SBCK_020-12b>¶圖澄者天竺大國附庸小國王之元子也本姓濕
此碑即¶演所見其説皆同按晉書藝術傳澄本姓帛氏
今碑作濕¶碑當時所立宜得其眞又史作佛圖碑作浮
圖二字音相¶近爾惟光初乃劉曜年號而以為石勒時
蓋演誤也¶
　　　　趙橫山李君神碑¶
右趙橫山李君神碑題建武六年歲在庚子三月己亥
<pb:KR2n0013_WYG_020-16b>
二¶十一日癸丑按晉書成帝紀石虎以咸和九年自立為
趙¶天王而載記云咸康元年僭稱居攝趙天王據帝紀
則建¶武六年歲在己亥據載記則歲在庚子宋莒公紀
年通譜¶獨以本紀為據今此碑及西門豹祠殿基記並
六年建皆<md:KR2n0013_SBCK_020-13a>¶云歲在庚子以此知帝紀之失非二碑則晉
紀與載記得¶失不復可考矣¶
　　　　趙西門豹祠殿基記¶
右趙西門豹祠殿基記云趙建武六年歲在庚子秋八
<pb:KR2n0013_WYG_020-17a>
月¶庚寅造西門祠殿基又云巧工司馬臣張由監作吏
臣杜¶波馬孫殿中司馬臣王基殿中都尉臣潘倪侍御
史騎都¶尉臣劉諠左校令臣趙升殿中校尉臣顔零等
監其下刻¶物象甚多如土長強良碩章舒悽雀之類其
名頗異近歲¶臨淄縣人耕地得巧工司馬印徧㝷史傳
皆無此官名不¶知為何代物今乃見于此碑云<md:KR2n0013_SBCK_020-13b>¶　　　　晉樂毅論¶
右晉樂毅論石本舊藏高紳學士家集古録云紳死其
<pb:KR2n0013_WYG_020-17b>
子弟以¶石質錢於富人而富人家失火遂焚其石者非
也元祐間¶余侍親官徐州時故郎官趙竦被㫖開呂梁
洪挈此石隨¶行已斷裂用木為匣貯之竦尤珍惜親舊
有求墨本者必¶手模以遺之竦殁今遂不知所在¶
　　　　學生題名¶
右學生題名歐陽公集古錄以為漢文翁學生余獨疑
其¶非是蓋以為西漢時立則字畫不類以為東漢則東
漢絶¶無二名者今此碑二名者凡數人又唐顔有意所
<pb:KR2n0013_WYG_020-18a>
書益州<md:KR2n0013_SBCK_020-14a>¶學舘廟堂記載漢以來石刻皆備獨無此題名
使其為文¶翁學生决不肯漏落余以字畫驗之疑其為
晉以後人所¶立然初無所據未敢遂以為然其後以地
理書參考决¶知其非文翁學生也題名有幹江陽趙嵩
典學從事史寧¶蜀常仲舒憲道左生遂寧董朗𤣥明左
生晉原楊容宗長¶按晉書志江陽郡蜀劉備置寧蜀遂
寧晉原並桓温平蜀¶後置四郡東西兩漢時皆未有然
則此碑為東晉以後人¶所立不疑矣
<pb:KR2n0013_WYG_020-18b>
　　　　宋武帝檄譙縱文¶
右宋武帝檄譙縱文按顔有意書成都學館廟堂記云
石<md:KR2n0013_SBCK_020-14b>¶室北壁有晉義熈九年刺史朱齡石勒宋高祖檄譙
縱文¶其字磨滅不可備識學館記唐初立距今又數百
年宜其¶磨滅愈難識矣然其歲月官爵猶畧可辨云¶
　
　
　金石録卷二十


<pb:KR2n0013_WYG_021-1a>
欽定四庫全書
　
