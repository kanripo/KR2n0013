# -*- mode: mandoku-view; -*-
#+TITLE: 金石録
#+DATE: 2015-09-12 00:15:24.161184
#+PROPERTY: ID KR2n0013
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB06n0602-016金石録-卷十六.
<pb:KR2n0013_SBCK_016-1a>¶
金石錄卷第十六　䟦尾六(漢)¶
漢車&KR0016;将軍馮緄碑¶
漢魯相晨謁孔子冡文¶
漢廣漢縣令王君神道¶
漢金郷守長侯君碑¶
漢栁孝亷碑¶
漢衛尉卿衡方碑¶
漢沛相楊君碑¶
漢淳于長夏承碑¶
漢&KR0048;中馬君碑¶
<pb:KR2n0013_SBCK_016-1b>¶
漢武都太守李翕碑¶
漢博陵太守孔彪碑¶
漢成陽靈臺碑¶
漢廷尉仲定碑¶
漢故民吳公碑¶
漢司&KR0674;校尉魯峻碑¶
漢桂陽太守周府君頌¶
漢周府君碑隂¶
漢石經遺字¶
漢堂谿典嵩髙山石𨶕銘¶
<pb:KR2n0013_SBCK_016-2a>¶
漢帝堯碑¶
漢蒼頡庿碑¶
漢&KR1676;彰長断碑¶
　　　　漢車騎将軍馮緄碑¶
右漢車&KR0016;将軍馮緄碑以范曅後漢書考之史云字鴻卿¶
而碑云皇卿史云&KR0004;舉孝廉七遷至廣漢属&KR0038;都尉拜御¶
史中丞順帝末持莭楊州諸軍事与中&KR0048;将&KR0364;撫擊破群¶
賊今據碑自舉孝亷至為廣漢属&KR0038;都尉凡十一遷而為¶
中丞与督使徐&KR0045;二州討賊皆在為都尉前碑云討賊時¶
坐廹州縣正法而史不載又云為隴西太守坐問吏辜旬¶
<pb:KR2n0013_SBCK_016-2b>¶
不分去官以羗駭動為四府𫠦表復家拜隴西太守而史¶
但言遷隴西太守尔史云為遼東太守徴拜京兆尹轉司¶
&KR0674;挍尉遷廷尉太常拜車&KR0016;将軍以碑考之緄為遼東太¶
守以前嘗復為治書侍御史遷尚書遂為廷尉未嘗拜京¶
兆尹及司&KR0674;也史云振旅還京師&KR0101;軍使者張敞承宦者¶
&KR0562;奏緄㑹長沙賊復&KR0120;攻桂陽武陵緄以軍還盗賊復發¶
筞免而碑云臨當受封以謡言奏河内太守中常侍左悺¶
弟坐遜位史復拜廷尉時山陽太守單遷以罪繫獄緄考¶
致其死遷故車&KR0016;将軍超之弟中官相黨遂共誹章誣緄¶
坐輸左校而碑云表&KR0878;州刾史李隗南陽太守成晋(晋漢史/作縉)¶
<pb:KR2n0013_SBCK_016-3a>¶
太原太守劉瑱不冝以重論坐正法作左校亦皆不合史¶
又云為河南尹時上言舊典中官子弟不淂為牧人職帝¶
不納拜屯&KR0016;将軍復為廷尉卒于官而碑云復廷尉奏中¶
官子弟不冝典牧州郡𫉬過左右孫位永康元年薨亦當¶
以碑為正碑又云緄謚曰桓而史亦不載余嘗謂石刻當¶
時𫠦書其名字官爵不&KR0063;差誤可信無疑至于善惡大莭¶
則當以史氏為據今此傳首尾顛倒錯謬如此然史之𫠦¶
載是非褒貶失其實者多矣果可盡信邪¶
　　　　漢魯相晨謁孔子冢文¶
右漢魯相晨謁孔子冢文已断裂闕其上一叚其畧可見¶
<pb:KR2n0013_SBCK_016-3b>¶
者云建寕元年三月十八日丙申晨又云其四月十一日¶
戊子到官謁孔子冢其他文字雖完皆不可次苐魯相晨¶
有两碑皆在孔子庿中其一碑云臣&KR0170;恩受任符守得在¶
奎婁周孔舊㝢又云以建寕元年到官其一碑云魯相河¶
南史君諱晨字伯時從越&KR0016;挍尉拜以建寕元年四月十¶
一日戊子到官然則斯碑𫠦載名晨者盖魯相史晨也¶
　　　　漢廣漢縣令王君神道¶
右漢廣漢縣令王君神道建寕元年十月造縣令字作苓¶
漢人淳質文字相近者多假借用之如縣令字人𫠦常用¶
而尚假借何邪¶
<pb:KR2n0013_SBCK_016-4a>¶
　　　　漢金郷守長侯君碑¶
右漢金卿守長侯君碑載其上世云漢興侯公納筞濟太¶
上皇于鴻溝之阨謚曰安&KR0038;君曽孫酺封明統矦光武中¶
興𤣥孫霸為臨淮太守擁兵&KR0025;光武平定天下轉拜執法¶
刺姦五威司命大司徒公封於陵矦歐陽公集古錄云執¶
法左右刺姦五威司命皆王莾時官侯覇列傳云覇莾時¶
為隨令遷執法刺姦而未嘗為五威司命後代伏湛為大¶
司徒封闗内矦既薨光武下詔追封則郷矦而此碑言封¶
於陵矦未知孰是據碑言刺姦司命爲光武時官盖碑之¶
謬余按覇列傳覇薨追封則郷矦至子昱改封於陵而遂¶
<pb:KR2n0013_SBCK_016-4b>¶
以覇為於陵矦疑亦碑之誤又按髙祖紀侯公&KR0003;項羽㱕¶
太公吕后乃封矦公為平&KR0038;君今此碑言安&KR0038;既不同而¶
平&KR0038;君乃生時稱號如婁敬為奉春君之𩔖碑以為謚&KR0178;¶
亦非是又酺封明統矦漢書功臣表亦不載不知碑何𫠦¶
據也¶
　　　　漢栁孝亷碑¶
右漢栁孝亷碑云君諱敏其先盖五行星(下缺/一字)二十八舎¶
栁宿之精也其&KR0003;亦可謂恠矣自𢧐&KR0038;以来聖人不作諸¶
子百家異端怪&KR0003;紛然而&KR0120;其弊至東漢而極焉自非豪¶
傑之士卓然不為流俗𫠦移未有不從而惑者也若此碑¶
<pb:KR2n0013_SBCK_016-5a>¶
直以栁君得姓出于桞宿果何𫠦據哉¶
　　　　漢衛尉卿衡方碑¶
右漢衛尉卿衡方碑有云感昔人之凱風悼蓼儀之劬劳¶
以蓼莪為蓼儀他漢碑多如此盖漢人各以其學名家故¶
𫠦傳時有異同也¶
　　　　漢沛相楊君碑¶
右漢沛相楊君碑歐陽公集古錄云碑首尾不完失其名¶
字余按楊震碑沛相名統震長冨波矦相牧之子也¶
　　　　漢淳于長夏承碑¶
右漢淳于長夏承碑云君諱承字仲兖東莱府君之孫太¶
<pb:KR2n0013_SBCK_016-5b>¶
尉&KR0122;之中子中&KR0048;将弟也累葉牧守印紱典據十有餘人¶
皆德任其位名豊其爵是故寵祿傳于歴世筞勲著于王¶
室君鍾其羙受性渊懿含和履仁治詩尚書兼覧群藝靡¶
不尋畼州郡更請屈已&KR0716;君為主簿督郵五官&KR0122;功曺上¶
計掾守令兾州従事又云察孝不行太傳胡公歆其德羙¶
旌招俯就羔羊在公四府㱕髙除淳于長又云年五十有¶
六建寕三年六月癸巳淹疾卒官碑在今洺州元祐間因¶
治河堤得于土壌中建寕靈帝時年號也距今千歳矣而¶
刻畫完好如新余家𫠦蔵漢碑二百餘卷獨此碑㝡完¶
　　　　漢&KR0048;中馬君碑¶
<pb:KR2n0013_SBCK_016-6a>¶
右漢&KR0048;中馬君碑文字殘缺𫠦可見者字元海而已又云¶
其先賜&KR0197;馬服因遂氏焉又云以和平元年舉孝亷除&KR0048;¶
中謙虚接下冠名三署又云年四十元嘉三年正月卒又¶
云夫人年五十五建寕三年十二月卒其他不可考究矣¶
　　　漢武都太守李翕碑(漢時文字多与今&KR0674;書/不合皆依石本錄之)¶
右漢武都太守李翕碑文字首尾完好云漢故武都太守¶
漢陽阿陽李君諱翕字伯都其後歴叙在郡治蹟云郡西¶
狹中道危難阻峻縁崖碑閣両山壁立隆崇造雲下有不¶
測之谿阨苲促廹財容車&KR0016;進不能濟息不得駐数有顛¶
覆隕隧之害君勑衡官有秩李瑾&KR0122;仇審因常繇道徒鐉¶
<pb:KR2n0013_SBCK_016-6b>¶
焼破析刻臽崔嵬减髙就埤柙致圡石堅固廣大可以夜¶
涉四方無雍行人懽悀民&KR0084;德恵穆如清風乃刋斯石其¶
後有頌詩㝡後題建寕四年六月十三日壬寅造云¶
　　　　漢博陵太守孔彪碑¶
右漢博陵太守孔彪碑歐陽公集古錄云孔君碑者其名¶
字摩㓕不可見而世次官阀粗可考云孔子十九代孫頴¶
川君之元子也舉孝亷除&KR0048;中博昌長拜尚書侍&KR0048;治書¶
侍御史博陵太守遷下邳相河東太守建寕四年十月卒¶
其終始畧可見惟其名字皆亡為可惜也今此碑雖殘缺¶
而名字尚完可識云君諱彪字元上又韓府君孔子庿碑¶
<pb:KR2n0013_SBCK_016-7a>¶
隂載當時出錢人名亦有尚書侍&KR0048;孔彪元上与此書正¶
同惟孔君自博陵再遷為河東太守而碑額題故博陵太¶
守孔府君碑漢人多如此然莫暁其何謂也¶
　　　　漢成陽靈臺碑¶
右漢成陽靈臺碑成陽属今雷澤碑略云堯母&KR0159;都¶
僊歿盖葬于兹欲人不知名曰靈䑓歐陽公集古錄以謂¶
自史記地志及水經諸書皆無暁母葬處余按班固西漢¶
劉昭東漢書地里志皆曰成陽有堯冢靈䑓而東漢志僉¶
帝元和二年東廵狩将至泰山道使使者奉一太牢祠帝¶
堯于濟隂成陽靈臺与章帝紀𫠦載正同帝紀章懐太子¶
<pb:KR2n0013_SBCK_016-7b>¶
注引郭縁生述征記云成陽縣東南有堯母慶都墓上有¶
祠廟尭母陵俗亦名靈䑓文母水經注今成陽城西二里¶
有尭陵陵南一里有尭母&KR0159;都陵于城為西南稱曰&KR0149;䑓¶
盖両漢史𫠦載似以靈䑓為堯冢惟此碑与述征記水經¶
廼直指為堯母冡尔然水&KR0052;云在成陽西南而述征云在¶
東南未知孰是又集古録云諸書俗本多作在城陽獨此¶
碑為成陽當以碑為正余嘗考之成陽縣名属濟隂郡城¶
陽乃王&KR0038;名漢文帝二年以封齊悼恵子章者漢志𫠦載¶
各異未嘗差誤也碑有廷尉某歐陽公以為姓名摩㓕不¶
可讀今驗其缺䖏姓下𨼆有定字知其名定而其後云濟¶
<pb:KR2n0013_SBCK_016-8a>¶
隂太守審晃成陽令管遵各遣大掾輔助仲君知其姓仲¶
仲氏世為成陽人定有墓在雷澤碑尚存其額題漢故廷¶
尉仲君碑有云表祠唐尭為漢祈福义云為廷尉卿託病¶
乞歸修尭靈䑓黄屋三十餘上𦗟拜太中大夫云(余為淄/川同官)¶
(李蕘雷澤人云冢正在/城西南盖述征記誤)¶
　　　　漢廷尉仲定碑¶
右漢廷尉仲定碑在今濮州雷澤其額題漢故廷尉仲君¶
之碑碑載官閥甚詳雖殘缺然尚可次苐其略云君諱定¶
聖漢龍興家于成陽父張掖廣漢太守以父勲拜琅邪太¶
守南陽隂府君察孝不行南郡胡公除濟隂復舉孝亷拜¶
<pb:KR2n0013_SBCK_016-8b>¶
尚書左丞除&KR0048;中遷彭城吕長徴試博士太傅下邳趙公¶
舉君髙行遷豫州刺史将軍&KR0025;事符莭令豫章太守徴議¶
&KR0048;拜大尚書遜位復徴拜将軍長史遷城門挍尉執金吾¶
拜太中大夫遷廷尉卿託病乞歸修完靈䑓黄屋三十餘¶
上𦗟拜太中大夫䑓成事訖上以君先帝舊臣筴令州郡¶
以禮特遣熹平元年孟秋上旬君遘疾不瘳于是門生飬¶
徒故吏郷黨刋石勒銘𣗳碑表道焉两漢遷拜次苐史既¶
不能詳載而石刻𩔖皆摩㓕難考今此碑𫠦載詳悉故盡¶
著之𫠦謂南郡胡公者廣也太𫝊下邳趙公者峻也按定¶
漢史無傳惟風俗通元和姓纂具載姓名官爵云¶
<pb:KR2n0013_SBCK_016-9a>¶
　　　　漢故民吳公碑¶
右漢吳公碑其額題故民吳公之碑碑云熹平元年十二¶
月上旬吳公仲山其他刻畫完好如新文詞頗拙陋書亦¶
怪而不工然漢時石刻存者漸少而此碑特完故錄之以¶
資博覧¶
　　　　漢司&KR0674;挍尉魯峻碑¶
右漢司&KR0674;校尉魯峻碑云君諱峻字仲嚴&KR1073;道元注水經¶
引戴延之西征記曰焦氏山北金郷有漢司&KR0674;校尉魯恭¶
冢冢前有石祠四壁皆青石𨼆&KR0120;自書契以来忠臣孝子¶
貞婦孔子及七十二弟子形像像邉皆刻石記之今墓与¶
<pb:KR2n0013_SBCK_016-9b>¶
石室尚存惟此碑為人輦置任城縣學矣余嘗淂石室𫠦¶
刻畵像与延之𫠦記合又其他地里書如方輿志寰宇記¶
之𩔗皆作峻惟水經誤轉冩為恭尔¶
　　　　漢桂陽太守周府君碑¶
右漢桂陽太守周府君頌歐陽公集古錄云府君字君光¶
而名已訛缺不可辨圖經但云周使君而亦不著其名後¶
漢書又無傳遂不知為何人而曽子固言嘗得此碑于知¶
韶州王之才之才以書来言曲江縣圖經周府君名昕字¶
君光則永叔云圖經不載其名者盖考之未詳也今此本¶
雖訛缺然究其㸃畫殊不𩔖昕字二公𫠦&KR0003;既不同而韶¶
<pb:KR2n0013_SBCK_016-10a>¶
州圖經余家偶無有皆未可知也當考之(余後見市中印/本歐陽公廬𨹧)¶
(集别本有一䟦尾云周/君名憬憬字頗近之)¶
　　　　漢周府君碑隂¶
右漢周府君碑隂題名凡三十一人姓氏具存按&KR1073;道元¶
注水經瀧水南逕曲江縣東縣昔號曲紅曲紅山名也而¶
東西两漢史皆作曲江今據此碑自縣長區祉而下凡十¶
七人皆書為曲紅則是當時縣名曲紅無可疑者不知两¶
漢史皆作曲江何也¶
　　　　漢石經遺字¶
右漢石經遺字者蔵洛陽及長安人家盖靈帝熹平四年¶
<pb:KR2n0013_SBCK_016-10b>¶
𫠦立其字則蔡邕小字八分書也其後屢經遷徙故㪚落¶
不存今𫠦有者才數千字皆土壤埋沒之餘摩㓕而僅存¶
者尔按後漢書儒林傳叙云為古文篆&KR0674;三體者非也盖¶
邕𫠦書乃八分而三體石經乃魏時𫠦建也又按靈帝紀¶
言詔諸儒正五經文字刻石立于太學門外蔡邕傳乃云¶
奏求正定六經文字既已不同而章懐太子注引洛陽記¶
𫠦載有尚書周易公羊傳論語禮記今余𫠦蔵遺字有尚¶
書公羊傳論語又有詩儀礼然則當時𫠦立又不止六&KR0052;¶
矣洛陽記又云礼記碑上有諌議大夫馬日磾議&KR0048;蔡邕¶
等名今論語公羊後亦有堂谿典馬日磾等姓名尚在據¶
<pb:KR2n0013_SBCK_016-11a>¶
邕傳&KR0091;邕以經籍去聖久逺文字多謬俗儒穿鑿疑誤後¶
學乃奏求正定自書于碑于是後儒晚學咸&KR0145;焉今石本¶
既己摩㓕而&KR0010;久轉冩日就訛舛以世𫠦傳經書本校此¶
遺字其不同者已&KR0190;百言又篇第亦時有小異使完本具¶
存則其異同可勝數邪然則豈不可惜也哉而後世學者¶
于去古數千百&KR0010;之後盡絀前世諸儒之論欲以己之私¶
意悉通其&KR0003;難矣余既錄爲三卷又&KR0145;其文字不同者具¶
列于卷末云¶
　　　　漢堂谿典嵩髙山石闕銘¶
右漢堂谿典嵩髙山石𨶕銘云中&KR0048;将堂谿典伯并熹平¶
<pb:KR2n0013_SBCK_016-11b>¶
四年来請雨嵩髙廟按後漢書靈帝紀熹平五年復崇髙¶
山名為嵩髙山章懐太子注引前漢書武帝祀中嶽改嵩¶
髙為崇髙東&KR0026;記曰使中&KR0048;将堂谿典請雨因上言改之¶
復為嵩髙今此文乃熹平四年可以正漢史之誤又蔡邕¶
傳注引先賢行状云典字子度而延䔍傳注又作季度今¶
此碑乃云字伯并亦當以碑為正¶
　　　　漢帝堯碑¶
右漢帝堯碑云帝尭者昔世之聖王也其先出自塊隗翼¶
火之精有龍神首出于常羊又云名紀見乎河雒爰嗣八¶
九&KR0159;都与赤龍交而生伊尭又云侯伯逰于玄河之上龍¶
<pb:KR2n0013_SBCK_016-12a>¶
龜&KR0018;銜投鈐受與然後堯乃受命其&KR0003;于䜟緯可謂怪𡚶¶
不&KR0052;矣尭之𫠦以為聖者豈假此而已哉¶
　　　　漢蒼頡廟碑¶
右漢蒼頡庿碑文字殘缺其略可辨者有云蒼頡天生德¶
于大聖四目靈光為百王作憲而其銘曰穆穆聖蒼知為¶
蒼頡碑也考其&KR0010;月盖熹平六年立¶
　　　　漢&KR1676;彰長断碑¶
右漢&KR1676;彰長断碑在華隂己断裂惟存下一叚故其姓名¶
皆亾矣𫠦可見者有云先髙祖時以吏二千石自齊臨淄¶
徙充關中祖字興先為執金吾第䬃漁陽太守又云元&KR0004;¶
<pb:KR2n0013_SBCK_016-12b>¶
元年遭家不造三&KR0010;䘮父事母有紫頴之行&KR0004;仕為縣主¶
簿功曺郡諸曹史帳下司馬劉君招命署議曺&KR0122;假除百¶
石遷&KR0024;任尉假印綬守廣平夏曲陽令&KR1676;彰長熹平二年¶
秋七月寝疾不豫最後題熹平六年十月九日辛酉造按¶
史記及漢書本紀髙祖九年徙齊楚大族昭屈景懐田五¶
姓關中而其四姓皆椘人自齊徙者唯田氏尔然則此碑¶
𫠦謂髙祖時自齊臨淄徙者其人必姓田氏也(按第五氏/亦云自齊)¶
(徙闗中然本亦/出于田氏也)&KR1676;彰東西漢史皆作斥章¶
金石錄卷苐十六　臘月廿三日黃昬¶
