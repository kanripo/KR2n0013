# -*- mode: mandoku-view -*-
#+TITLE: 金石錄
#+DATE: 2015-09-23 10:09:03
#+PROPERTY: LASTPB  <md:KR2n0013_SBCK_022-1a>
#+PROPERTY: JUAN 23

<md:KR2n0013_SBCK_022-13b>¶
<md:KR2n0013_SBCK_023-1a>¶
<pb:KR2n0013_WYG_023-1a>
欽定四庫全書
　金石録卷二十三　　　　宋　趙明誠　撰
　　跋尾十三(唐/)¶
唐司空竇抗墓誌¶
後周黃羅刹碑¶
隋桂州總管侯莫陳穎墓誌¶
唐孔子廟堂碑¶
唐杜如晦碑
<pb:KR2n0013_WYG_023-1b>
唐房彦謙碑¶
唐房彦謙碑隂¶
隋衛尉卿竇慶墓誌¶
唐大理卿郎穎碑<md:KR2n0013_SBCK_023-1b>¶唐丹州刺史張崇碑¶
唐昭陵刻石文¶
唐昭陵六馬贊¶
唐益州長史裴鏡民碑
<pb:KR2n0013_WYG_023-2a>
唐温彦博碑¶
唐贈高熲禮部尚書詔¶
唐河間元王碑¶
唐𢎞濟寺碑¶
唐段志𤣥碑¶
唐獨孤使君碑<md:KR2n0013_SBCK_023-2a>¶唐晉祠銘¶
唐相州刺史侯莫陳肅碑
<pb:KR2n0013_WYG_023-2b>
唐孔穎達碑¶
唐太府卿李襲譽墓誌¶
後周大宗伯唐瑾碑¶
隋皇甫誕碑¶
　　　　唐司空竇抗墓誌¶
右唐竇抗墓誌歐陽詢撰并書其所厯官新舊史所書
頗¶多闕畧蓋抗在隋自岐州刺史遷冀州又遷定州又
為遼¶東道行軍總管改朔州道遂授持節幽易燕檀四
<pb:KR2n0013_WYG_023-3a>
州諸軍<md:KR2n0013_SBCK_023-2b>¶事幽州總管幽州刺史而史直云自岐州轉幽
州總管其¶歸唐為𢎞化道安撫大使遷光禄大夫又為
左武侯大將¶軍時以本官領同州刺史史皆不載其卒
史言諡宻而誌作¶容新史言贈司徒而誌作司空舊史
亦為司空與誌合¶
　　　　後周黃羅刹碑¶
右後周黃羅刹碑虞世南撰羅刹仕周為行軍總管其
子¶君漢唐初為將有功武德中為父追立此碑按後魏
<pb:KR2n0013_WYG_023-3b>
元义¶本名夜义其弟刹本名羅刹元樹遺公卿書譏詆
以謂夜¶义羅刹皆鬼名也今羅刹周人去魏不逺猶以
為名何哉¶
　　　　隋桂州總管侯莫陳穎墓誌<md:KR2n0013_SBCK_023-3a>¶右隋侯莫陳穎墓誌穎隋書有傳以其事考之多合惟
傳言¶穎諡曰定而誌不載按誌云公第四子尚書考功
郎中乹¶㑹而傳作䖍㑹乹䖍義理皆通然予嘗得乹㑹
碑乃云名¶肅字乹㑹元和姓纂所載亦同疑其以字行
<pb:KR2n0013_WYG_023-4a>
爾蓋隋唐間¶人多如此¶
　　　　唐孔子廟堂碑¶
右唐孔子廟堂碑虞世南撰武德時建而題云相王旦
書¶額者蓋舊碑無額武后時増之爾至文宗朝馮審為
祭酒¶請琢去周字而唐史遂以此碑為武后時立者誤
也睿宗¶所書舊額云大周孔子廟堂之碑今世藏書家
得唐人所<md:KR2n0013_SBCK_023-3b>¶收舊本猶有存者云¶
　　　　唐杜如晦碑
<pb:KR2n0013_WYG_023-4b>
右唐杜如晦碑虞世南撰驗其字畫蓋歐陽詢書也如
晦¶唐偉人史家立傳不應草草今以碑考之頗多異同
傳言¶如晦大業中嘗以選補滏陽尉棄官去而碑言在
隋起家¶為雍州從事及煬帝幸江都代王使君判畱守
事蓋如晦¶未嘗為滏陽尉而亦未嘗棄官去也傳言秦
王為皇太子¶授左庶子而碑作右庶子傳言為檢校侍
中攝吏部尚書¶而碑作攝侍中吏部尚書傳云其祖名
杲而碑所書乃名¶徽傳云諡曰成而碑所書乃誠也蓋
<pb:KR2n0013_WYG_023-5a>
此碑乃太宗手詔世<md:KR2n0013_SBCK_023-4a>¶南勒文於其石其官爵祖父名諱
不宜有誤皆可以正史氏¶之失矣¶
　　　　唐房彦謙碑¶
右唐房彦謙碑彦謙𤣥齡父也在隋任司隸刺史出為
涇¶陽縣令卒官不大顯而隋書立傳二千餘字者蓋修
史時¶𤣥齡方為宰相故也彦謙自曾祖而下三世皆封
壯武侯¶隋唐史𤣥齡所書皆同獨此碑作莊武未知孰
是碑李百¶藥撰歐陽詢八分書在今齊州章丘縣界中
<pb:KR2n0013_WYG_023-5b>
世頗罕傳¶
　　　　唐房彦謙碑隂¶
右唐房彦謙碑隂具載彦謙歸葬恩禮儀物之盛太宗
遇𤣥<md:KR2n0013_SBCK_023-4b>¶齡可謂厚矣蓋厚其禮所以責其報也太宗可謂
善任人¶矣¶
　　　　隋衛尉卿竇慶墓誌¶
右隋竇慶墓誌慶曾祖畧祖温善父榮定北史及北齊
後¶周隋書皆有傳諸史皆云慶祖名善而慶之兄抗墓
<pb:KR2n0013_WYG_023-6a>
誌乃¶云名温唐書宰相世系表以為善一名温今此誌
名温善¶皆不可考慶大業中仕為衛尉卿史云為羣賊
所殺而墓¶誌云為賊盧圓月所殺墓誌貞觀四年刻其
小楷工妙不¶減歐虞惜其不著名氏也¶
　　　　唐大理卿郎穎碑<md:KR2n0013_SBCK_023-5a>¶右唐郎穎碑李百藥撰歐陽公集古録云穎父名基字
世¶業而百藥書穎世次但云父世業又書穎兄茂碑亦
然考¶其碑文有皇基締構之言則基字當時公私無所
<pb:KR2n0013_WYG_023-6b>
諱避而¶百藥書穎父字而不名不詳其義是以君子貴
乎博學余¶按隋及唐初人多以字為名故雖一時名卿
其名字混淆¶畧不可考又按穎字楚之其事迹雜見北
史隋書皆書為¶楚之而不載其名穎獨唐書郎餘令傳云
祖穎字楚之至¶於傳中敘述行事止稱楚之疑其亦以
字行耳¶
　　　　唐丹州刺史張崇碑¶
右唐丹州刺史碑首尾已殘缺其可見者云公諱崇字
<pb:KR2n0013_WYG_023-7a>
平<md:KR2n0013_SBCK_023-5b>¶高按新唐書劉裴傳後載起義功臣事迹有張平高
云綏¶州人從唐公平京城累授左領軍將軍蕭國公貞
觀初為¶丹州刺史坐事以右光禄大夫還第卒今以碑考
之其事¶皆同惟傳以字為名耳¶
　　　　唐昭陵刻石文¶
右唐昭陵刻石文太宗為文德皇后立歐陽詢書其文
具¶載于太宗實録今石刻已磨滅故世頗罕傳其畧可
見者¶有云無金玉之寶玩用之物木馬寓人有形而已
<pb:KR2n0013_WYG_023-7b>
欲使盗¶賊息心存亡無異又云俯視漢家諸陵猶如蟻
垤皆被穿¶窬今營此陵制度卑狹用功省少望與天地
相畢求無後<md:KR2n0013_SBCK_023-6a>¶患其言非不丁寜切至也然竟不免溫韜之
禍太宗英武聰¶明過人甚逺而於此眷眷不忘何哉以
此知死生之際能¶超然無累者賢哲之所難也又云國
家府藏皆在目前與¶在陵内何異其詞尤陋得無為後
達士所笑乎¶
　　　　唐昭陵六馬贊
<pb:KR2n0013_WYG_023-8a>
右唐昭陵六馬賛¶初太宗以文德皇后之𦵏自為文刻石
于¶昭陵又琢石象平生征伐所乗六馬為贊刻之皆歐
陽詢¶八分書世或以為殷仲容書非是至諸降將名氏
乃仲容¶書耳今附於卷末云¶
　　　　唐益州長史裴鏡民碑<md:KR2n0013_SBCK_023-6b>¶右唐裴鏡民碑殷令名書令名與其子仲客皆以能書
擅¶名一時而令名遺迹存者惟此碑耳筆法精妙不減
歐虞¶惜不多見
<pb:KR2n0013_WYG_023-8b>
　　　　唐温彦博碑¶
右唐温彦博碑歐陽公集古録跋顔勤禮碑後云按唐
書¶温大雅字彦𢎞弟彦博字大臨弟大有字彦將兄弟
義當¶一體而名大者字彦名彦者字大不應如此蓋唐
世諸賢¶名字可疑者多封德彛云名倫房𤣥齡云名喬
高士亷云¶名儉顔師古云名籒而皆以字行倫喬儉籒
在唐無所諱不¶知何避而行字余按顔之推家訓云古
者名終則諱之字<md:KR2n0013_SBCK_023-7a>¶乃可以為孫氏江南至今不諱字也
<pb:KR2n0013_WYG_023-9a>
河北士人全不辨之¶名亦呼為字字同為字尚書王元
景兄弟皆號名人其父¶名雲字羅漢亦皆諱之其餘不
足怪也又顔師古匡謬正¶俗載或問人稱字而不稱名
者何也師古考諸典故以稱¶名為是蓋當時風俗相尚
如此初無義理也然師古既立¶論以稱名為是而乃以
字行殆不可曉也已¶
　　　　唐贈高熲禮部尚書詔¶
右唐贈高熲詔書貞觀十一年改𦵏有詔贈禮部尚書
<pb:KR2n0013_WYG_023-9b>
其¶事當載于史而隋書熲列傳唐書帝紀太宗實録皆
不載¶
　　　　唐河間元王碑<md:KR2n0013_SBCK_023-7b>¶右唐河間元王孝恭碑按新唐書孝恭自宗正卿厯涼
州都¶督晉州刺史貞觀初為禮部尚書以卒今以碑考
之自宗¶正遷禮部尚書坐事免㝷復舊任俄授梁州都
督改晉州¶刺史與司空無忌等同時冊拜觀州刺史世
世承襲復授¶光禄大夫禮部尚書蓋孝恭凡三為尚書
<pb:KR2n0013_WYG_023-10a>
一免官一拜世¶襲刺史本傳皆不載而以梁州為凉者
亦誤也又唐初功¶臣皆云圖形凌烟閣而此碑乃作戢
武閣戢武之名不見¶於他書惟當時石刻數數有之豈
凌烟先名戢武而後改¶之邪¶
　　　　唐𢎞濟寺碑<md:KR2n0013_SBCK_023-8a>¶右唐𢎞濟寺碑在今汾州據唐㑹要此碑李百藥撰唐
太¶宗初即位下詔於建義以來交兵之處為義士凶徒
隕身¶戎陳者各建寺刹分命儒臣為銘凡七碑今所得
<pb:KR2n0013_WYG_023-10b>
者氾水¶等慈吕州普濟幽州昭仁與此碑凡四而虞世
南禇遂良¶所建今皆亡矣¶
　　　　唐段志𤣥碑¶
右唐段志𤣥碑以唐史考之多不合碑云公諱某字志
𤣥¶而其名已殘缺然史初不載其名也碑云鄒平人而
史云¶臨淄人碑云諡忠壯而史云諡忠肅舊史亦作忠
壯與碑¶合又碑云圖形戢武閣按唐史及諸書功臣圖
形皆云凌<md:KR2n0013_SBCK_023-8b>¶烟閣初余得河間元王碑云圖形戢武意謂
<pb:KR2n0013_WYG_023-11a>
凌烟先名戢¶武後改之爾今得斯碑亦同由是益知前
言之不謬二碑¶皆當時所立不應差誤也¶
　　　　唐獨孤使君碑¶
右唐獨孤使君碑云君諱某字延壽而其名殘缺不可
辨¶延壽陁子也隋書外戚傳云陁二子延福延壽元和
姓纂¶亦云陁生延壽皆不著其名又姓纂云延壽封新
蔡公而¶碑云封新蔡縣開國男亦當以碑為正¶
　　　　唐晉祠銘
<pb:KR2n0013_WYG_023-11b>
右唐晉祠銘太宗撰并書晉祠者唐叔虞祠也高祖初
起<md:KR2n0013_SBCK_023-9a>¶兵禱於叔虞祠至貞觀二十年太宗為立碑¶
　　　　唐相州刺史侯莫陳肅碑¶
右唐侯莫陳肅碑肅桂州總管穎之子也元和姓纂所
載¶侯莫陳氏云其先後魏别部居庫斛眞水周書云代
武川¶人世為渠帥隋魏南遷為侯莫陳氏余嘗得穎及
穎之孫¶涉墓誌皆云本劉姓系出漢楚元王交穎墓誌
則以為父崇後¶周時賜姓涉墓誌則以為崇王交豐後
<pb:KR2n0013_WYG_023-12a>
魏時賜姓二説已¶是不同而肅碑乃云漢中山靖王勝
之後勝曾孫劭謀誅¶王莽不宻避難於代因左言而命
氏改姓侯莫陳焉自古¶史傳所載容有異同今穎肅涉
三世歲月相接而碑誌所<md:KR2n0013_SBCK_023-9b>¶書自相乖戾如此皆莫知其
孰是豈其姓氏本出夷虜而¶唐初以族望相高故妄言
出於名胄以欺眩世俗初無所¶稽據乎不然殆不可考
也已¶
　　　　唐孔穎達碑
<pb:KR2n0013_WYG_023-12b>
右唐孔穎達碑于志寧撰世傳虞永興書據碑云穎達
卒¶於貞觀二十二年時世南之亡久矣然驗其筆法蓋
當時¶善書者規摹世南之書而為者也¶
　　　　唐太府卿李襲譽墓誌¶
右唐李襲譽墓誌唐史列傳載襲譽官閥甚畧據墓誌
云¶武德初拜太僕卿出為潞州總管㝷徵拜太府卿而
傳言<md:KR2n0013_SBCK_023-10a>¶高祖定長安授太府少卿者蓋傳誤傳言襲譽坐
私憾杖殺¶番禾丞劉武嘗廢為民流泉州卒而墓誌不
<pb:KR2n0013_WYG_023-13a>
載疑諱之也¶
　　　　後周大宗伯唐瑾碑¶
右周唐瑾碑以後周書及北史列傳校之首尾皆□牾
不¶合傳云字附璘而碑云字子玉傳云始仕為尚書員
外郎¶而碑云釋褐員外散騎侍郎傳云初封姑臧縣子
而碑云¶永昌子傳云為吏部尚書以父憂去職㝷起令
視事而碑¶云為周太祖記室其年丁武公憂起復太子
舍人傳云為¶驃騎大將軍開府儀同三司進爵臨淄伯
<pb:KR2n0013_WYG_023-13b>
轉吏部尚書于¶謹伐江陵以為元帥府長史而據碑為
吏部尚書皆在為<md:KR2n0013_SBCK_023-10b>¶驃騎開府及元帥長史以前又其改
封淄川伯蓋為龍驤¶將軍時而其為開府乃進爵為公
傳云六官建授禮部中¶大夫而碑云授宗伯傳云出為
蔡州刺史厯柘州硤州轉¶荆州總管府長史入為吏部
中大夫厯御正納言中大夫¶久之除司宗中大夫兼内
史卒于位而碑云先為柘州刺¶史乃遷蔡州授司宗御
正納言又轉荆州總管㝷遷小宗¶伯乃薨其遷拜次第
<pb:KR2n0013_WYG_023-14a>
不同如此𫝊云瑾嘗為户部尚書硤¶州刺史吏部中大
夫今據碑皆未嘗拜而柘州碑作拓碑¶云瑾嘗為黃門
侍郎又為散騎常侍㝷領大著作修國史¶及起居注又為
侍中傳皆不載其卒也傳云贈小宗伯而碑<md:KR2n0013_SBCK_023-11a>¶云贈華州
刺史傳云諡曰方而碑云諡曰懿碑于志寧撰貞¶觀中
其孫皎所立後周書北史皆唐初修距瑾之卒歲月¶未
逺而顚倒錯謬如此然其官爵名字子孫不應有誤皆¶
當以碑為據也
<pb:KR2n0013_WYG_023-14b>
　　　　隋皇甫誕碑¶
右隋皇甫誕碑余嘗得誕墓誌又得此碑以攷北史及
隋¶書列傳云誕字𤣥慮而碑誌皆作𤣥憲傳云隋高祖
受禪¶為兵部侍郎數年出為魯州長史開皇中復為此
部刑部¶二曹侍郎遷治書侍御史為河南道大使及
還奏事稱¶㫖令判大理少卿明年遷尚書右丞以碑誌
參攷誕自司<md:KR2n0013_SBCK_023-11b>¶徒主簿出授長史俄除益州總管府司
法徵授比部侍¶郎蓋未拜兵部而其為河北河南安撫
<pb:KR2n0013_WYG_023-15a>
大使乃任右丞¶時皆史家之謬惟墓誌稱誕嘗為司徒
主簿而碑不載傳與¶墓誌皆云為魯州長史而碑作廣
州則疑碑之脱漏墓誌¶乃𦵏時所述然碑亦貞觀中其
子無逸追建不應差謬而¶不同何也¶
　
　
　
　
<pb:KR2n0013_WYG_023-15b>
　
　
　
　
　
　
　
　金石録卷二十三
