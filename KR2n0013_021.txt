# -*- mode: mandoku-view -*-
#+TITLE: 金石錄
#+DATE: 2015-09-23 10:09:03
#+PROPERTY: LASTPB  <md:KR2n0013_SBCK_020-1a>
#+PROPERTY: JUAN 21

<md:KR2n0013_SBCK_021-1a>¶金石録卷二十一　　　　宋　趙明誠　撰
　　跋尾十一(後魏/梁)¶
大代華嶽碑¶
後魏孔宣尼廟記¶
後魏孝文弔比干文¶
後魏比干碑隂¶
後魏大鴻臚卿鄭𦙍伯碑
<pb:KR2n0013_WYG_021-1b>
後魏御射碑¶
後魏太尉于烈碑¶
後魏鄭羲碑¶
後魏鄭羲上碑<md:KR2n0013_SBCK_021-1b>¶後魏車騎大將軍邢巒碑¶
後魏叱閭神寶修關城銘¶
後魏安東將軍孫公墓誌¶
後魏定州刺史崔亮頌
<pb:KR2n0013_WYG_021-2a>
後魏贈司空元暉碑¶
後魏范陽王碑¶
後魏賀拔岳碑¶
東魏膠州刺史祖淮碑¶
東魏大覺寺碑¶
東魏大覺寺碑隂<md:KR2n0013_SBCK_021-2a>¶東魏高翻碑¶
東魏張烈碑
<pb:KR2n0013_WYG_021-2b>
東魏賈思同碑¶
東魏魏蘭根碑¶
後魏化政寺石窟銘¶
梁重立羊祜碑¶
東魏敬君像頌¶
　　　　大代華嶽碑¶
右大代華嶽碑歐陽公集古録云魏自道武天興元年
議¶定國號群臣欲稱代而道武不許乃仍稱魏自是之
<pb:KR2n0013_WYG_021-3a>
後無<md:KR2n0013_SBCK_021-2b>¶改國稱代之事今魏碑數數有之碑石當時所刻
不應妄¶但史失其事爾余按崔浩傳云方士初纎奏改
代為萬年¶浩曰昔太祖道武皇帝應期受命開拓洪業
諸所制宜無¶不循古以始封代土後稱為魏故代魏兼
用猶彼殷商蓋¶當時國號雖稱為魏然猶不廢始封故
兼稱代爾此事亦¶見陽松玢談藪云¶
　　　　後魏孔宣尼廟記¶
右後魏孔宣尼廟記在今懐州界中文詞頗古質可喜云
<pb:KR2n0013_WYG_021-3b>
孔子欲北從趙鞅聞殺鳴犢遂裋車而返及其没也晉人
思¶之於太行嶺南為之立廟焉記太和元年立其額又有
延<md:KR2n0013_SBCK_021-3a>¶興四年太上皇帝祭孔子文者孝文之父獻文帝也¶
　　　　後魏孝文弔比干文¶
右後魏孝文弔比干文其首已殘缺惟元載字可識其
下¶云歲御次乎閹茂望舒㑹於星紀十有四日日惟甲
申按¶爾雅云歲在戍曰閹茂又鄭康成注月令仲冬者
日月㑹¶於星紀後魏書孝文以太和十八年十一月甲
<pb:KR2n0013_WYG_021-4a>
申經比干¶墓親為弔文樹碑而刋之是歲甲戌其説皆
合其未嘗改¶元而稱元載者孝文以是歲遷都洛陽蓋
以遷都之歲言¶之也¶
　　　　後魏比干碑隂<md:KR2n0013_SBCK_021-3b>¶右比干碑隂盡紀侍從羣臣官爵姓名按後魏書官氏
志¶丘穆陵氏後改為穆氏今此碑自侍中丘目陵亮以
下同¶姓者凡三人字皆作目而元和姓纂所書與此碑
正同又¶碑自穆崇至亮皆姓丘目陵氏姓纂亦云後改
<pb:KR2n0013_WYG_021-4b>
為穆而史¶但云姓穆者皆其闕誤¶
　　　　後魏大鴻臚卿鄭𦙍伯碑¶
右後魏鄭𦙍伯碑元和姓纂載滎陽鄭氏云曄生七子
白¶麟小白叔夜洞林歸藏連山幼麟號七房鄭氏𦙍伯
小白¶子也按後魏書幼麟傳云父曄生六子又云幼麟
五兄長¶白麟次小白次洞林次叔夜次連山而無歸藏
其次第亦<md:KR2n0013_SBCK_021-4a>¶不同又姓纂云小白名茂而史云幼麟名羲
疑自白麟以¶降皆其字也據碑與姓纂皆云𦙍伯仕至
<pb:KR2n0013_WYG_021-5a>
大鴻臚卿而史¶言少卿者誤矣¶
　　　　後魏御射碑¶
右後魏御射碑在今懐州按北史及魏書宣武紀景明
三¶年十月庚子帝躬御弧矢射逺及一百五十步羣臣
勒銘¶於射所即此碑也碑云維魏定鼎遷中之十載又
云皇上¶春秋一十有七據史及孝文弔比干文皆云太
和十八年¶遷都洛陽至景明三年蓋九年矣而碑作十
載恐誤又史¶云宣武以太和七年生景明四年當年二
<pb:KR2n0013_WYG_021-5b>
十而碑言年十<md:KR2n0013_SBCK_021-4b>¶七則當以碑為據然則宣武終于延昌
四年蓋壽三十五¶歲而史以為壽三十三者亦誤也余
按禮記問天子國君之¶年對者皆不敢斥言魯襄公送
晉侯晉侯問公年季武子對¶曰㑹沙隨之歲寡君以生
是也今魏人乃直書其君之¶年于碑豈禮也哉¶
　　　　後魏太尉于烈碑¶
右後魏太尉于烈碑云初以功臣子起家為中散轉屯
田¶給事内都幢將遷左衞將軍而後魏書列傳云少拜
<pb:KR2n0013_WYG_021-6a>
羽林¶中郎遷羽林中郎將以本官行秦雍二州事遷司
衞監以¶碑考之烈皆未嘗為此官又其父洛拔為黃龍
鎮都大將<md:KR2n0013_SBCK_021-5a>¶而曰和龍烈為屯田給事而曰給納卒年六
十七而曰六¶十五者皆史之誤又按烈始封昌國子改
鉅鹿公(按烈祖栗殫嘗¶假封新安公後/賜爵新城男疑此亦假封也)又改洛陽侯進
封聊城縣開國子¶再進為開國伯開國侯其卒追封為
鉅鹿郡開國公蓋當¶時之制如此魏書官氏志不載皆
莫可攷
<pb:KR2n0013_WYG_021-6b>
　　　　後魏鄭羲碑¶
右後魏鄭羲碑魏史列傳與此碑皆云羲滎陽開封人
碑¶又云歸𦵏于滎陽石門東十三里三皇山之陽而碑
乃在¶今萊州南山上磨崖刻之蓋道昭嘗為光州刺史
即今萊¶州也故刻其父碑于兹山余守是州嘗與僚屬
登山徘徊<md:KR2n0013_SBCK_021-5b>¶碑下久之傳云羲卒尚書奏諡曰宣詔以羲
雖宿有文業¶而治闕亷清改諡為文靈今碑首題曰滎
陽鄭文公之碑¶其末又云加諡曰文傳載賜諡詔書甚
<pb:KR2n0013_WYG_021-7a>
詳不應差誤而碑¶當時所立必不敢諱其一字皆莫可
知也已¶
　　　　後魏鄭羲上碑¶
右鄭羲上碑初余為萊州得羲碑于州之南山其末有
云¶上碑在直南二十里天柱山之陽此下碑也因遣人
訪求¶在膠水縣界中遂模得之羲之卒𦵏滎陽其子道
昭永平¶中為光州刺史為其父磨崖石刻二碑焉按地
理書後魏¶皇興四年分青州置光州領東萊郡隋文帝
<pb:KR2n0013_WYG_021-7b>
時罷郡仍改光<md:KR2n0013_SBCK_021-6a>¶州為萊州云¶
　　　　後魏車騎大將軍邢巒碑¶
右後魏邢巒碑云巒字山賓而史作洪賓其為梁州刺¶
史碑云徵為都官尚書而史作度支後改為七兵尚書
而¶史不載又巒為崔亮所糾據碑言戎車既班猶以在
州之誣¶遭禁一朞而史以謂元暉高肇為巒申釋故得
不坐者非也¶
　　　　後魏叱閭神寶修關城銘
<pb:KR2n0013_WYG_021-8a>
右後魏叱閭神寶修關城銘題右將軍西中郎將叱閭
神¶寶銘又云維大魏神龜元年歲次戊午十一月壬午
朔十¶日壬辰起功三十萬修治關城并作館第敬造三
級浮圖<md:KR2n0013_SBCK_021-6b>¶按後魏書官氏志及元和姓纂有叱門氏後改
為門而無¶叱閭氏蓋其闕漏也¶
　　　　後魏安東將軍孫公墓誌¶
右後魏孫公墓誌其名字鄉里年壽皆不載獨其末載
贈¶官制書云故安東將軍銀青光祿大夫棗強縣開國
<pb:KR2n0013_WYG_021-8b>
男孫¶蔚知其名蔚又云歸𦵏於世邑武遂知其為邑人
也按後¶魏書儒林傳有孫惠蔚其所書事跡與志皆合
傳云先單¶名蔚正始中侍講禁内夜論佛經有愜帝㫖
詔使加惠號¶惠蔚法師焉¶
　　　　後魏定州刺史崔亮頌<md:KR2n0013_SBCK_021-7a>¶右後魏崔亮碑題云魏鎮北將軍定州刺史崔使君至
化¶之頌蓋亮嘗為定州既去郡人立此碑頌德爾其間
載亮¶所厯官甚詳與北史及後魏書列傳多合惟其自
<pb:KR2n0013_WYG_021-9a>
定州歸¶朝厯殿中都官吏部三尚書而傳但言自殿中
遷吏部爾¶亮以正光二年卒而碑神龜三年建在亮卒
前故自為侍¶中以後事碑皆不及載也¶
　　　　後魏贈司空元暉碑¶
右後魏元暉碑據後魏書列傳云暉鎮西將軍忠子而
北¶史以為忠弟德之子今以碑考之北史是也又碑云
孝文¶時為主客郎中而魏史言世宗即位拜此官碑云
神龜二<md:KR2n0013_SBCK_021-7b>¶年卒而史言元年卒者亦非是其餘遷拜次第
<pb:KR2n0013_WYG_021-9b>
時有不同¶不盡録也¶
　　　　後魏范陽王碑¶
右後魏范陽王碑云王諱誨高祖孝文皇帝之孫太師
武¶穆王之子今世所傳後魏書北史孝文諸子列傳皆
文字¶脱落不完惟孝明紀載孝昌二年封廣平王懐庶
長子誨¶為范陽王以此知其為懐子據碑云懐謚武穆
而傳作文¶穆者誤也誨仕至僕射為尒朱兆所殺事見
莊帝本紀
<pb:KR2n0013_WYG_021-10a>
　　　　後魏賀拔嶽碑¶
右後魏賀拔嶽碑嶽當時名將也北史及後魏書皆有
傳<md:KR2n0013_SBCK_021-8a>¶初為尒朱榮親將其後齊神武使侯莫陳悦害之爾
朱榮¶凶殘狂悖蓋魏之莽卓也而此碑乃以為圖伊霍
之舉豈¶不可笑也哉然魏收為魏史受榮子文畧之賂
亦以榮¶子比韓彭伊霍乃知貪鄙無知之徒世不乏人
也按莊帝¶諸書皆作孝莊而此碑獨作孝壯疑書碑者
之誤
<pb:KR2n0013_WYG_021-10b>
　　　　東魏膠州刺史祖淮碑¶
右東魏祖淮碑云君膠州平昌安丘人也六世祖逖又
云¶其卒贈膠州刺史按後魏永安中分青州置膠州隋
開皇¶五年改宻州焉¶
　　　　東魏大覺寺碑<md:KR2n0013_SBCK_021-8b>¶右東魏大覺寺碑在洛陽碑隂題韓毅書據北史毅魯
郡¶人工正書神武用為博士以教彭城景思王攸當時
碑碣¶徃徃不著名氏毅以書知名故特自著之也然遺
<pb:KR2n0013_WYG_021-11a>
蹟見于¶今者獨此碑爾¶
　　　　東魏大覺寺碑隂¶
右大覺寺碑隂題銀青光祿大夫臣韓毅隸書蓋今楷
字¶也庾肩吾曰隸書今之正書也張懐瓘六體書論亦
云隸¶書者程邈造字皆眞正亦曰眞書自唐以前皆謂
楷字為¶隸至歐陽公集古録誤以八分為隸書自是舉
世凡漢時¶石刻皆目為漢隸有一士人力主此論余嘗
出漢碑數本<md:KR2n0013_SBCK_021-9a>¶問之何者為隸何者為八分蓋自不能分
<pb:KR2n0013_WYG_021-11b>
也因覽此碑毅¶自題為隸書故聊誌之以袪來者之惑¶
　　　　東魏高翻碑¶
右東魏高翻碑齊獻武王歡叔父也魏書本傳云以元
象¶中追加贈謚碑後題建立歲月文字殘缺惟有魏元
字可辨¶又云歲次己未按東魏孝静以元象二年十一
月改元興¶和是年歲次己未此碑蓋元象二年建也¶
　　　　東魏張烈碑¶
右東魏張烈碑在今青州界中文字磨滅以事考之蓋
<pb:KR2n0013_WYG_021-12a>
張¶烈也按北史列傳烈為家誡千餘言臨終敕子姪不
聽求<md:KR2n0013_SBCK_021-9b>¶贈但勒家誡立碣而已即此碑是也其卒𦵏年月
殘缺不¶可辨傳亦不載惟青州圖經稱卒於元象中云¶
　　　　東魏賈思同碑¶
右東魏賈思同碑思同與其兄思伯後魏書皆有傳云
青¶州益都人今其墓乃在壽光縣而思伯之碑亡矣¶
　　　　東魏魏蘭根碑¶
右東魏魏蘭根碑按北史列傳云蘭根起家北海王國
<pb:KR2n0013_WYG_021-12b>
侍¶郎而碑云起家為奉朝請遷員外散騎侍郎碑云以
在岐¶州之功封永興縣開國侯而史不載又史云天平
初謝病¶以開府儀同歸本鄉武定三年薨而碑云薨於
天平二年<md:KR2n0013_SBCK_021-10a>¶其卒也史云贈司空而碑作司徒皆當以碑
為正¶
　　　　後魏化政寺石窟銘¶
右後魏化政寺石窟銘北史及魏書有宦者抱嶷傳云
嶷¶終於涇州刺史自言其先姓杞後辟禍改焉今此碑
<pb:KR2n0013_WYG_021-13a>
題涇¶州刺史杞嶷造疑復改從其本姓爾¶
　　　　梁重立羊祜碑¶
右羊祜碑梁大同中以舊碑殘缺再書而刻之碑隂具
載¶其事今附于次¶
　　　　東魏敬君像頌¶
右東魏敬君像頌敬君名曦顯雋從弟也碑云十世祖
漢<md:KR2n0013_SBCK_021-10b>¶揚州刺史韶按後周書敬珍傳唐書宰相世系表皆
云韶¶漢末為揚州刺史與此碑所書同而姓苑元和姓
<pb:KR2n0013_WYG_021-13b>
纂皆作¶歆疑轉寫之誤又據碑顯雋乃韶十世孫而姓
纂以為九¶世恐亦誤也¶
　
　
　
　
　
　金石録卷二十一
