# -*- mode: mandoku-view; -*-
#+TITLE: 金石録
#+DATE: 2015-09-12 00:15:24.371251
#+PROPERTY: ID KR2n0013
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB06n0602-021金石録-卷二十一.
<pb:KR2n0013_SBCK_021-1a>¶
金石錄卷第二十一　䟦尾十一(後魏/梁/東魏)¶
大代華嶽碑¶
後魏孔宣尼庿記¶
後魏孝文弔比干文¶
後魏比干碑隂¶
後魏大鴻臚卿鄭&KR0601;伯碑¶
後魏御射碑¶
後魏太尉于烈碑¶
後魏鄭羲碑¶
後魏鄭羲上碑¶
<pb:KR2n0013_SBCK_021-1b>¶
後魏車騎大将軍邢巒碑¶
後魏叱閭神寳&KR0113;關城銘¶
後魏安東将軍孫公墓誌¶
後魏㝎州刺史崔亮頌¶
後魏贈司空元暉碑¶
後魏范陽王碑¶
後魏賀㧞岳碑¶
東魏膠州刾史祖淮碑¶
東魏大覺寺碑¶
東魏大覺寺碑隂¶
<pb:KR2n0013_SBCK_021-2a>¶
東魏髙翻碑¶
東魏張烈碑¶
東魏賈思同碑¶
東魏魏蘭根碑¶
後魏化政寺石窟銘¶
梁重立羊祜碑¶
東魏敬君像頌¶
　　　　大代華嶽碑¶
右大代華嶽碑歐陽公集古錄云魏自道武天興元年議¶
㝎&KR0038;號群臣欲稱代而道武不許乃仍&KR0091;魏自是之後無¶
<pb:KR2n0013_SBCK_021-2b>¶
改國&KR0091;代之事今魏碑數數有之碑石當時𫠦刻不&KR0063;𡚶¶
但史失其事爾余按崔浩傳云方士&KR0004;纎奏改代為萬年¶
浩曰昔太祖道武皇帝&KR0063;期受命&KR0271;拓洪業諸𫠦制冝無¶
不循古以始封代土後稱為魏故代魏兼称猶彼𣪞商盖¶
當時&KR0038;號雖称為魏然猶不廢始封故兼稱代爾此事亦¶
見陽松玢談藪云¶
　　　　後魏孔宣尼庿記¶
右後魏孔宣尼庿記在今懐州界中文詞頗古質可喜云¶
孔子欲&KR0025;趙鞅闻殺鳴犢遂䄈車而返及其沒也晋人思¶
之于太行嶺南為之立廟爲記太和元年立其額又有延¶
<pb:KR2n0013_SBCK_021-3a>¶
興四年太上皇帝𥙊孔子文者孝文之父獻文帝也¶
　　　　後魏孝文弔比干文¶
右後魏孝文弔比干文其首己殘缺惟元載字可識其下¶
云&KR0010;御次乎阉茂望舒㑹于星纪十有四日日淮甲申按¶
爾雅云歳在戍曰阉茂又鄭康成注月令仲冬者日月㑹¶
于星紀後魏書孝文以太和十八年十一月甲申經比干¶
墓親為弔文𣗳碑而刋之是歳甲戍其&KR0003;皆合其未嘗改¶
元而稱元載者孝文以是&KR0010;遷都洛陽盖以遷都之&KR0010;言¶
之也¶
　　　　後魏比干碑隂¶
<pb:KR2n0013_SBCK_021-3b>¶
右比干碑隂盡記侍&KR0025;羣臣官爵姓名按後魏書官氏志¶
丘穆𨹧氏後改為穆氏今此碑自侍中丘目陵亮以下同¶
姓者凡三人字皆作目而元和姓纂𫠦書与此碑正同又¶
碑自穆崇至亮皆姓丘目陵氏姓纂亦云後改為穆而史¶
但云姓穆者皆其𨶕誤¶
　　　後魏大鴻臚卿鄭&KR0601;伯碑¶
右後魏鄭&KR0601;伯碑元和姓纂載滎陽鄭氏云曄生七子白¶
麟小白叔夜洞林歸蔵連山幼麟&KR0197;七房鄭氏&KR0601;伯小白¶
子也按後魏書幼麟傳云父曄生六子又云幼麟五兄長¶
白麟次小白次洞林次叔夜次連山而無歸蔵其次苐亦¶
<pb:KR2n0013_SBCK_021-4a>¶
不同又姓纂云小白名茂而史云幼麟名羲疑自白麟以¶
降皆其字也據碑与姓纂皆云&KR0601;伯仕至大鴻臚卿而史¶
言少卿者誤矣¶
　　　　後魏射御碑¶
右後魏射御碑在今懐州按北史及魏書宣武紀景明三¶
年十月庚子帝躬御弧矢射逺及一百五十步羣臣勒銘¶
于射𫠦即此碑也碑云維魏定𪔂遷中之十載又云皇上¶
春秋一十有七據史及孝文弔比干文皆云太和十八年¶
遷都洛陽至景明三年盖九年矣而碑作十載&KR0178;誤又史¶
云宣武以太和七年生景明四年當年二十而碑云年十¶
<pb:KR2n0013_SBCK_021-4b>¶
七則當以碑為據然則宣武終于延昌四年盖&KR0010;三十五¶
歳而史以為三十三者亦誤也余按禮記問天子&KR0038;君之¶
年對者皆不敢斥言魯㐮公送晋侯晋侯問公年季武子對¶
曰㑹于沙随之&KR0010;寡君以生是也今魏人乃直書其君之¶
年于碑豈禮也哉¶
　　　　後魏太尉于烈碑¶
右後魏太尉于烈碑云&KR0004;以功臣子&KR0120;家為中散轉屯田¶
給事内都幢将遷左衛将軍而後魏書列傳云少拜羽林¶
中&KR0048;遷羽林中&KR0048;将以本官行秦雍二州事遷司衛&KR0101;以¶
碑考之烈皆未嘗為此官又其父洛㧞為黄龍鎮都大将¶
<pb:KR2n0013_SBCK_021-5a>¶
而曰和龍烈為屯田給事而曰給納卒年六十七而曰六¶
十五者皆史之誤又按烈始封昌&KR0038;子改鉅鹿公(按烈祖/栗磾嘗)¶
(假封新安公後賜爵新/城男疑此亦假封也)又改洛陽矦進封聊城縣開國子¶
再進為開國伯開&KR0038;矦其卒追封為鉅鹿郡&KR0271;&KR0038;公盖當¶
時之制如此魏書官氏志不載皆莫可攷¶
　　　　後魏鄭羲碑¶
右後魏鄭羲碑魏史列傳与此碑皆云羲滎陽開封人碑¶
又云歸葬于滎陽石門東十三里三皇山之陽而碑乃在¶
今萊州南山上磨崖刻之盖道昭嘗為光州刾史即今萊¶
州也故刻其父碑于兹山余守是州嘗與僚属登山裵徊¶
<pb:KR2n0013_SBCK_021-5b>¶
碑下乆之傳云羲卒尚書奏謚曰宣詔以羲雖宿有文業¶
而治𨶕亷清改謚為文靈今碑首題曰滎陽鄭文公之碑¶
其末又云加謚曰文傳載賜謚詔書甚詳不&KR0063;差誤而碑¶
當時𫠦立必不敢諱其一字皆莫可知也已¶
　　　　後魏鄭羲上碑¶
右鄭羲上碑&KR0004;余為萊州得羲碑于州之&KR0047;山其末有云¶
上碑在直南二十里天柱山之陽此下碑也因遣人訪求¶
在膠水縣界中遂摸得之羲之卒𦵏滎陽其子道昭永平¶
中為光州刾史為其父磨崖石刻二碑焉按地里書後魏¶
皇興四年分青州置光州領東莱郡隋文帝罷郡仍改光¶
<pb:KR2n0013_SBCK_021-6a>¶
州為萊州云¶
　　　　後魏車&KR0016;大将軍邢巒碑¶
右後魏邢巒碑云巒字山賔而史作洪賔其後為梁州刾¶
史碑云徴為都官尚書而史作度支後改為七兵尚書而¶
史不載又巒為崔亮𫠦糾據碑言戎車既班猶以在州之誣¶
遭禁一朞而史以謂元暉髙肇為巒申釋故淂不坐者非也¶
　　　　後魏叱閭神寶&KR0113;𨵿城銘¶
右後魏叱閭神寳脩𨵿城銘題右将軍西中郎将叱閭神¶
寳銘又云維大魏神亀元年&KR0010;次戊午十一月壬午朔十¶
日壬辰起工三十萬修治関城并作館苐敬造三級浮圗¶
<pb:KR2n0013_SBCK_021-6b>¶
按後魏書官氏志及元和姓纂有叱門氏後改為鬥而無¶
叱閭氏盖其闕漏也¶
　　　　後魏安東将軍孫公墓誌¶
右後魏孫公墓誌其名字鄉里年夀皆不載獨其末載贈¶
官制書云故安東将軍銀青光祿大夫&KR0037;強縣開國男孫¶
蔚知其名蔚又云歸𦵏于世邑武遂知其為邑人也按後¶
魏書儒林傳有孫恵蔚其𫠦書事跡與志皆合傳云先單¶
名蔚正始中侍講禁内夜論佛經有愜帝㫖詔使加恵號¶
恵蔚法師焉¶
　　　　後魏㝎州刾史崔亮頌¶
<pb:KR2n0013_SBCK_021-7a>¶
右後魏崔亮碑題云魏鎮北将軍定州刾史崔使君至化¶
之頌盖亮嘗為㝎州既去郡人立此碑頌德耳其间載亮¶
𫠦歴官甚詳与北史及後魏書列傳多合惟其自定州歸¶
朝歴殿中都官吏部三尚書而傳但言自殿中遷吏部爾¶
亮以正光二年卒而碑神龜三年建在亮卒前故自為侍¶
中以後事碑皆不及載也¶
　　　　後魏贈司空元暉碑¶
右後魏元暉碑據後魏書列傳云暉鎮西将軍忠子而北¶
史以為忠弟德之子今以碑考之北史是也又碑云孝文¶
時為主客&KR0048;中而魏史言丗宗即位拜此官碑云神龜二¶
<pb:KR2n0013_SBCK_021-7b>¶
年卒而史言元年卒者亦非是其餘遷拜次苐時有不同¶
不盡錄也¶
　　　　後魏范陽王碑¶
右後魏范陽王碑云王諱誨髙祖孝文皇帝之孫大師武¶
穆王之子今丗𫠦傳後魏書北史孝文諸子列傳皆文字¶
脫落不完惟孝明紀載孝昌二年封廣平王懐庶長子誨¶
為范陽王以此知其為懐子據碑云懐謚武穆而傳作文¶
穆者誤也仕至僕射為尔朱兆𫠦殺事見荘帝本紀¶
　　　　後魏賀㧞岳碑¶
右後魏賀㧞岳碑岳當時名将也北史及後魏書皆有傳¶
<pb:KR2n0013_SBCK_021-8a>¶
&KR0004;為尔朱榮親将其後齊神武使侯莫陳恱害之尔朱荣¶
凶殘狂悖盖魏之莾卓也而此碑乃以為圖伊霍之舉豈¶
不可笑也哉然則魏収為魏史受榮子文略之賂亦以榮¶
子比韋彭伊霍乃知貪鄙無知之徒世不乏人也按荘帝¶
諸書皆作孝荘而此碑獨作孝壮疑書碑者之誤¶
　　　　東魏膠州刺史祖淮碑¶
右東魏祖淮碑云君膠州平昌安丘人也六丗祖逖又云¶
其卒贈膠州刾史按後魏永安中分青州置膠州陏開皇¶
五年改為宻州焉¶
　　　　東魏大覺寺碑¶
<pb:KR2n0013_SBCK_021-8b>¶
右東魏大覺寺碑在洛陽碑隂題韓毅書據北史毅鲁郡¶
人工正書神武用為博士以教彭城景思王攸當時碑碣¶
往往不著名氏毅以書知名故特自著之也然遺跡見于¶
今者獨此碑爾¶
　　　　東魏大覺寺碑隂¶
右大覺寺碑隂題銀青光祿大夫臣韓毅𨽻書盖今楷字¶
也&KR0067;肩吾曰𨽻書今之正書也張懐瓘六體書論亦云𨽻¶
書者程邈造字皆真正亦曰真書自唐以前皆謂楷字為¶
𨽻至歐陽公集古録誤以八分為𨽻書自是舉丗凡漢時¶
石刻皆目為漢𨽻有一士人力主此論余嘗出漢碑數本¶
<pb:KR2n0013_SBCK_021-9a>¶
問之何者為𨽻何者為八分盖自不能分也因覧此碑毅¶
自題為𨽻書故聊志之以袪来者之惑¶
　　　　東魏髙翻碑¶
右東魏髙翻碑齊獻武王歡叔父也魏書本傳云以元象¶
中追加贈謚後題建立歳月文字殘缺惟有魏元字可辨¶
又云&KR0010;次已未按東魏孝静以元象二年十一月改元興¶
和是年&KR0010;次己未此碑盖元象二年建也¶
　　　　東魏張烈碑¶
右東魏張烈碑在今青州界中文字摩㓕以事考之盖張¶
烈也按北史列傳烈為家誡千餘言臨終𠡠子姪不聼求¶
<pb:KR2n0013_SBCK_021-9b>¶
贈但勒家誡立碣而已即此碑是也其卒𦵏年月殘缺不¶
可辨傳亦不載惟青州圖&KR0052;称卒于元象中云¶
　　　　東魏賈思同碑¶
右東魏賈思同碑思同與其兄思伯後魏書皆有傳云青¶
州益都人今其墓乃在夀光縣而思伯之碑亡矣¶
　　　　東魏魏蘭根碑¶
右東魏魏蘭根碑按北史列傳云蘭根起家北海王&KR0038;侍¶
&KR0048;而碑云&KR0120;家為奉朝請遷貟外散&KR0016;侍&KR0048;碑云以在岐¶
州之功封永興縣開&KR0038;矦而史不載又史云天平&KR0004;謝病¶
以開府儀同㱕本郷武㝎三年薨而碑云薨于天平二年¶
<pb:KR2n0013_SBCK_021-10a>¶
其卒也史云贈司空而碑作司徒皆當以碑為正¶
　　　　後魏化政寺石窟銘¶
右後魏化政寺石窟銘北史及魏書有宦者抱嶷傳云嶷¶
終于涇州刺史自言其先姓杞後辟禍改焉今此碑題涇¶
州刾史杞嶷造疑後復改從其本姓爾¶
　　　　梁重立羊祜碑¶
右羊祜碑梁大同中以舊碑殘缺再書而刻之碑隂具載¶
其事今附于次¶
　　　　東魏敬君像頌¶
右東魏敬君像頌敬君名曦顯雋&KR0025;弟也碑云十世祖漢¶
<pb:KR2n0013_SBCK_021-10b>¶
揚州刺史韶按後周書敬珍傳唐書宰相世系表皆云韶¶
漢末為&KR0045;州刾史与此碑𫠦書同而姓苑元和姓纂皆作¶
歆疑傳冩之誤又據碑顕雋乃韶十世孫而姓纂以為九¶
世恐亦誤也¶
金石錄卷苐二十一¶
