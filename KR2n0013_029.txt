# -*- mode: mandoku-view; -*-
#+TITLE: 金石録
#+DATE: 2015-09-12 00:15:24.708434
#+PROPERTY: ID KR2n0013
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB06n0602-029金石録-卷二十九.
<pb:KR2n0013_SBCK_029-1a>¶
金石錄&KR0195;苐二十九　䟦尾十九(唐)¶
唐義㒷縣重修茶舍記¶
唐昭義軍節度王䖍休碑¶
唐顔杲卿碑¶
唐乘廣禅師碑¶
唐般舟和尚碑¶
唐韓退之題名¶
唐囯子助教薛公逹墓誌¶
唐虞城令李公去思頌¶
唐贈吏部尚書武就碑¶
<pb:KR2n0013_SBCK_029-1b>¶
唐弥陀和尚碑¶
唐魏慱田緒遺爱碑¶
唐右僕射裴耀卿碑¶
唐劉統軍碑¶
唐興元節度裴玢碑¶
唐贈司空于夐碑¶
唐左常侍薛苹碑¶
唐吕元膺碑¶
唐檢校太子少保田公碑¶
唐昭義軍節度辛秘碑¶
<pb:KR2n0013_SBCK_029-2a>¶
唐黄陵廟碑¶
唐贈太保李良臣碑¶
唐絳守居園池記¶
唐栁州井銘¶
唐溵州刺史高公德政碑¶
唐西平王李晟碑¶
唐烏重㣧碑¶
唐李祐墓誌¶
唐令狐公先廟碑¶
唐殿中侍御史韋翊墓誌¶
<pb:KR2n0013_SBCK_029-2b>¶
　　　唐義興縣重脩茶舍記¶
右唐義興縣新脩茶舍記云義㒷貢茶非舊也前此故¶
御史大夫李栖筠寔典是&KR0022;山僧有献佳茗者㑹客尝¶
之野人陸羽以為芬香甘辣冠于他境可薦于上栖筠¶
從之始進萬两此其濫觴也厥後因之徴献䆮廣遂為¶
任土之貢与常賦之&KR0022;侔矣每&KR0010;選匠徴夫至二千餘¶
人云尝謂後丗士大夫區區以口腹玩好之献為爱君¶
此与宦官宫妾之見無異而其貽患百姓有不可勝言¶
者如貢茶至末事也而調彂之&KR0368;猶如此况其甚者乎¶
羽盖不&KR0085;道嗚呼孰謂栖筠之賢而為此乎書之可為¶
<pb:KR2n0013_SBCK_029-3a>¶
後来之戒且以見唐丗義㒷貢茶自羽与栖筠始也¶
　　　唐昭義軍節度王䖍休碑¶
右唐昭義軍節度王公碑其名已殘缺以事考之盖王¶
䖍休也与唐書列傳&KR0001;載官爵行治多同惟碑云贈右¶
僕射傳為左僕射小失不&KR0085;道而碑与傳皆云䖍休汝¶
州梁縣人元和姓纂以為范陽人非也¶
　　　唐顔杲卿碑¶
右唐顔杲卿碑真卿撰元和中舊石刓缺其甥盧佐元¶
重書而&KR0531;之舊唐書言杲卿既殺&KR0253;欽湊䓁玄宗知之¶
加杲卿衞尉卿兼御史大夫以&KR0061;&KR0130;謙為常山太守杲¶
<pb:KR2n0013_SBCK_029-3b>¶
卿為司馬今以碑考之乃進兼中丞赴京而以賈&KR0359;為¶
司馬新史新書亦同盖旧史之謬碑又言公&KR0004;被害揭¶
首于右金吾街樹有張凑者&KR0053;其髪玄宗俄見夣云禦¶
捍処多兵馬少玄宗哭而設祭焉後凑以髪至夫人疑¶
之慿&KR0451;而&KR0152;忽聞声如鞭牀者髪跳箱而前夫人方駭¶
信之其事甚恠而舊史而不書新史&KR0001;載亦簡畧杲卿¶
忠義之節貫金石其死冝不昧而魯公之語可信不疑¶
故盡錄其事于此¶
　　　唐乘廣禅師碑¶
右唐乘廣禅師碑劉禹&KR0236;撰初余為金石錄頗采唐賢¶
<pb:KR2n0013_SBCK_029-4a>¶
所為碑扳正文集之誤禹錫之文&KR0001;錄才數篇最後淂¶
此碑以校集本是正者凢數十字以此知典籍歳乆轉¶
冩脫誤可勝道哉¶
　　　唐般舟和尚碑¶
右唐般舟和尚碑栁宗元撰并書子厚頗自矝其書然¶
亦不甚工今見扵丗者惟此尔与弥陀和尚碑尔雖字¶
畫大小不同然茟法絶相似歐陽公以為不&KR0011;又疑他¶
人借子厚之名者非也¶
　　　唐韓退之題名¶
右唐韓退之題名在嵩山天封觀柱盖退之自書又一¶
<pb:KR2n0013_SBCK_029-4b>¶
本与石洪䓁題名在洛陽福先寺乃同㳺者&KR0001;書爾丗¶
間又有退之与大顛書乃國初一學佛者偽作而歐陽¶
公集古錄以為非偽永叔平生為文宗師退之力詆釋¶
氏而獨信此書何邪¶
　　　唐國子助教薛公逹墓誌¶
右唐薛公逹墓誌韓退之撰以昌&KR0058;集本校之頗不同¶
皆當以石本為是今畧舉數処集本云曽祖曰希荘父¶
曰播而闕其祖石本乃云祖曰原揮果州流溪縣丞贈¶
右散騎常侍集本云君執&KR0211;&KR0398;二矢挟一矢以㒷而石本¶
作指一矢以㒷集本云遺言曰以公儀之子為已後而¶
<pb:KR2n0013_SBCK_029-5a>¶
石本作公儀之子已已後我盖其小字也如此&KR0011;甚衆¶
畧舉數處要知石&KR0531;可貴尔¶
　　　唐虞城令李公去思頌¶
右唐虞城令李公去思頌李白撰王遹書碑側題云元¶
和四年二月重&KR0144;盖遹不与白同時此碑後来追建尔¶
歐陽公集古錄云遹在陽冰前者誤也¶
　　　唐贈吏部尚書武就碑¶
右唐武就碑就元衡父也元和姓纂載平一四子集偹¶
就登偹生元衡今此碑与唐書宰相丗系表皆以元衡¶
為就子姓纂元和中修是時元衡為宰相不應差其丗¶
<pb:KR2n0013_SBCK_029-5b>¶
次豈余家&KR0001;藏本偶尔脫誤乎當俟别本校正¶
　　　唐弥陀和尚碑¶
右唐弥陀和尚碑栁宗元撰并書以集本校之不同者¶
十餘字皆當以碑為正¶
　　　唐魏慱田緒遺爱碑¶
右唐魏&KR0054;田緒遺爱碑裴垍撰張弘靖書政書中与栁¶
公&KR0096;所書何進滔德政碑俱為大名尹所毀¶
　　　唐右僕射裴耀卿碑¶
右唐裴耀卿碑許孟容撰宋次道春眀退朝錄載皇祐¶
中王沂公曽之弟子融侍守河中還以唐眀皇&KR0001;題裴耀¶
<pb:KR2n0013_SBCK_029-6a>¶
卿碑額上之仁宗遂御&KR0144;賜沂公碑額曰旌賢今此碑¶
元和中立文与額皆帰登書非眀皇&KR0001;題疑子融&KR0001;上¶
乃眀皇書裴光庭碑耳耀&KR0056;光庭二碑皆在絳州也又¶
按新唐史列傳云耀&KR0056;字煥之宰相系表作渙之而碑¶
乃字子煥傳云耀卿守真次子而碑乃為第三子皆史¶
家之謬¶
　　　　唐劉統軍碑¶
右唐劉統軍字畫雖殘缺猶歴歴可辨以昌&KR0058;集本校¶
之時有與集異同皆當以碑為是惟叙其世系不同則¶
疑碑之誤集本云公曾祖考為朔州守祖令太原再世¶
<pb:KR2n0013_SBCK_029-6b>¶
北&KR0065;樂其高安棄楚不還逮于公身三丗晋人而墓誌¶
亦云曽大父諱承&KR0159;朔州刺史大父巨敖為太原晋陽¶
令遂著藉太原之陽曲此碑乃云考令太原又云&KR0175;丗¶
晋人且碑既言陽曲之别繇公祖&KR0118;則其為晋人非&KR0175;¶
丗眀矣余故曰石本誤也碑當時&KR0001;立其諸子皆在不¶
應差其丗次而錯謬如此莫可攷也¶
　　　唐㒷原節度裴玢碑¶
右唐裴玢碑晋公裴度撰碑已㫁裂其族姓名氏磨滅¶
不可辨識云公諱玢字連城以事考之盖裴玢也玢元¶
和中為㒷元節度使以疾㱕朝卒新舊史皆有傳舊史¶
<pb:KR2n0013_SBCK_029-7a>¶
云五代踈勒囯王綽武德中來朝授鷹揚大&KR0005;軍天山¶
郡公因㽜為京兆人而新史乃云名紏今碑&KR0001;載与旧¶
史同不知新史何所拠而改為紏乎疑傳冩誤尔又新¶
旧史皆云綽玢五丗祖而碑云高祖亦當以碑為正¶
　　　唐贈司空于夐碑¶
右唐于夐碑集古錄載夐碑云盧景亮撰今此碑乃張¶
躬撰疑夐有两碑景亮&KR0001;撰余錄中無之當俟訪求¶
　　　唐左常侍薛苹碑¶
右唐薛苹碑唐史列傳云苹父順為奉先尉而此碑及¶
元和姓纂皆云名順先盖史誤¶
<pb:KR2n0013_SBCK_029-7b>¶
　　　唐吕元膺碑¶
右唐吕元膺碑旧唐史云元膺字景文新史云字景夫¶
而碑乃字孟淳新旧史皆云元膺自御史中丞拜岳鄂¶
觀察使而碑乃云岳鄂觀察使兼中丞尔其卒也旧史¶
云謚曰憲而碑作献皆當以碑為拠¶
　　　唐檢校太子少保田公碑¶
右唐太子少保田公碑李宗閔撰文字殘缺以事考之¶
皆田弘正之兄融碑也弘正帥魏&KR0054;詔以融為相州刺¶
史唐史称弘正㓜&KR0012;事融甚謹軍中甞分曺習射弘正¶
聮中融怒杖之故當田季安猜&KR0064;時能自全及為軍中¶
<pb:KR2n0013_SBCK_029-8a>¶
擁廹融不恱曰尔竟不自晦&KR0145;祸之道也其後弘正与¶
其子布皆&KR0013;祸如融言融兄弟父子出于軍旅其智畧¶
皆&KR0136;人如弘正布之忠義融之先見真一代豪傑也碑¶
為&KR0144;字題西嵩山布衣書而姓名磨㓕不可識其筆蹟¶
頗佳¶
　　　　唐昭義軍節度辛秘碑¶
右唐辛秘碑与新史所載亊蹟大畧皆同惟碑与旧史¶
皆云登五經開元禮科而新史云舉眀經碑云其卒贈¶
右僕射而新旧史皆作左僕射尔又旧史云謚曰昭而¶
新史云謚曰肅後更謚懿碑不載之其謚莫知孰是也¶
<pb:KR2n0013_SBCK_029-8b>¶
　　　唐黄陵庿碑¶
右唐黄陵庙碑碑四面皆有字今其两面字多処已磨¶
滅不可讀此本盖七八十年前舊物字畫完好可宝也¶
今丗所&KR0019;退之集多為人&KR0301;加詶校而此碑人家尚時¶
有之故訛謬為少然退自潮移&KR0061;入為國子祭酒實三¶
年而碑云三十年盖書者誤耳¶
　　　唐贈太保李良臣碑¶
右唐李良臣碑良臣李光顔之父也碑李宗閔撰文詞¶
尔雅可喜宗閔牛僧孺皆一代奇才而自䧟朋黨惜哉¶
　　　唐綘守居園池記¶
<pb:KR2n0013_SBCK_029-9a>¶
右唐綘守居園池記樊宗師撰昔之為文者雖務為新¶
語然未尝有意于求奇也宗師之文乃故為險怪必使¶
人不可暁而後已此豈作者之体哉¶
　　　唐栁州井銘¶
右唐栁州井銘栁宗元撰沈傳師書字畫頗不工疑後¶
人偽為然以子厚集本校之不同者數字此本為善又¶
&KR0178;工人模&KR0531;不甚精好耳更俟識者辨之¶
　　　唐溵州刺史高公德政碑¶
右唐溵州刺史高公德政碑王起撰按唐書地里志元¶
和十二年以郾城上蔡西平遂平四縣置溵州長&KR0159;元¶
<pb:KR2n0013_SBCK_029-9b>¶
年州廢今碑後題長&KR0159;而其下殘缺當為元年盖是年¶
州遂廢矣高公者名承簡崇文之子為裴度牙&KR0005;後至¶
邠寕節度唐史有傳¶
　　　唐西平王李晟碑¶
右唐李晟碑裴度撰碑載西平子十二人愿聰揔愻慿¶
恕憲愬懿&KR0234;惎慇唐史宰相丗系表&KR0001;書亦同而新旧¶
史列傳皆云晟有十五子旧史云侗伷皆無祿早丗豈¶
以侗䓁早丗故碑不載欤又李石撰李&KR0234;碑云西平有¶
子十六人疑更未名而卒者爾元和姓纂載西平子十¶
人以碑校之姓纂缺聰㧾慿懿四人而怤應二子墓碑¶
<pb:KR2n0013_SBCK_029-10a>¶
旧史皆無之又其倫次差謬亦當以碑為正¶
　　　唐烏重&KR0601;碑¶
右唐烏重&KR0601;碑新唐史列傳云重&KR0601;為横海節度使討¶
王廷凑乆不進兵穆宗以為&KR0026;望詔杜叔良代之以重¶
&KR0601;為太子太保長&KR0159;末以檢校司徒中書門下平章事¶
為山南西道節度使召至京師改節天平軍文宗初真¶
拜司徒今以碑考之重&KR0601;為横海節度也長&KR0159;元年徙¶
為山南西道周&KR0010;徴入改天平軍四年就拜太子太保¶
文宗踐極真拜門下平章事頃之同中書為司徒餘如¶
故盖重&KR0601;之罷横海即移鎮㒷元未嘗拜太子太保而¶
<pb:KR2n0013_SBCK_029-10b>¶
其為太保寔帥天平又其帥㒷元時未尝兼宰相至文¶
宗即位乃拜尔旧史与文宗寔錄所書畧同皆可以正¶
新史之失¶
　　　唐李祐墓誌¶
右唐李祐墓誌&KR0067;敬休撰新唐書祐列傳云祐為夏綏¶
銀節度徙涇原討李同㨗也改滄德景節度累檢校尚¶
書左僕射董重質之貶未㡬轉太子少詹事&KR0674;武寕軍¶
&KR0118;左神武&KR0005;軍擢累左右神䇿行營劔南西川節度使¶
復云厯帥夏綏銀終右龍武統軍贈尚書右僕射其&KR0001;¶
書首尾顛倒今以墓誌考之祐以平蔡功超授左神武¶
<pb:KR2n0013_SBCK_029-11a>¶
&KR0005;軍從李愬平李師道&KR0118;左金吾衞大&KR0005;軍帥綏銀夏&KR0118;¶
户部尚書兼左金吾衞大&KR0005;軍遂為齊德滄景等州節¶
度使以卒其&KR0001;厯官止此矣盖未甞為少詹事帥涇原¶
領劔南節制也不知史何所拠又誌云卒于滄景而傳¶
言終龍武統軍誌云贈司徒而傳言贈僕射亦當以誌¶
為是祐之為吴元濟&KR0005;也拠李愬傳言吴秀琳之䧏為¶
愬䇿曰必破賊非李祐不可祐賊健&KR0005;也守㒷橋柵其¶
&KR0062;常易官軍愬&KR0049;祐護穫于野遣史用誠以壮騎三百¶
伏其旁祐果䡖出遂為&KR0001;擒今誌乃言祐潜布欵誠于¶
愬曰某以某日㱕命其就執也願淂傷一支以為觧不¶
<pb:KR2n0013_SBCK_029-11b>¶
然妻之子在賊城無遺&KR0011;矣愬許之迨至唐州同執者¶
十二人命斬于牙門外次至祐大呌謂愬曰公背初約¶
耶今淮蔡未平不宜誅壮士愬乃釋之自&KR0145;其藥封其¶
臂分衣服飲食与語終日即署為都知兵馬使二&KR0003;不¶
同未知孰是也¶
　　　唐令狐公先庙碑¶
右唐令狐公先庙碑劉禹&KR0236;撰集本云躬若奉盈而碑¶
本躬作匔按史記周公丗家云匔匔然如畏徐廣曰匔¶
匔謹敬皃也出三蒼後人不知匔字所出遂改為躬誤¶
矣其他異同尚多不盡錄也¶
<pb:KR2n0013_SBCK_029-12a>¶
　　　唐殿中侍御史&KR0330;翃墓誌¶
右唐&KR0330;翃墓誌劉禹&KR0236;撰丗所傳禹錫文集無此誌盖¶
禹&KR0236;集本四十&KR0195;今亾其十&KR0195;墓誌皆闕非獨此一篇¶
也翃有子詢仕為湖南觀察使旧史有傳新史無之墓¶
誌云翃父卿而&KR0019;作名卿墓誌云翃官終殿中侍御史¶
而傳作侍御史皆非也¶
金石錄&KR0195;苐二十九¶
<pb:KR2n0013_SBCK_029-12b>¶
