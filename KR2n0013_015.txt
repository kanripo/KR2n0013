# -*- mode: mandoku-view -*-
#+TITLE: 金石錄
#+DATE: 2015-09-23 10:09:03
#+PROPERTY: LASTPB  <md:KR2n0013_SBCK_013-1a>
#+PROPERTY: JUAN 15

<md:KR2n0013_SBCK_014-11b>¶
<md:KR2n0013_SBCK_015-1a>¶
<pb:KR2n0013_WYG_015-1a>
欽定四庫全書
　金石録卷十五　　　　　宋　趙明誠　撰
　　跋尾五(漢/)¶
漢孔子廟置卒史碑¶
漢東海相桓君海廟碑¶
漢孔君碣¶
漢韓明府孔子廟碑¶
漢吉成侯州輔碑
<pb:KR2n0013_WYG_015-1b>
漢州輔碑隂¶
漢州輔墓石獸膊字¶
漢郎中鄭君碑¶
漢丹陽太守郭旻碑<md:KR2n0013_SBCK_015-1b>¶漢議郎元賓碑¶
漢孫叔敖碑隂¶
漢封丘令王元賞碑¶
漢王元賞碑隂
<pb:KR2n0013_WYG_015-2a>
漢冀州刺史王純碑¶
漢王純碑隂¶
漢倉頡廟人名¶
漢成皋令任伯嗣碑¶
漢任伯嗣碑隂¶
漢平輿令薛君碑<md:KR2n0013_SBCK_015-2a>¶漢泰山都尉孔宙碑¶
漢孔宙碑隂
<pb:KR2n0013_WYG_015-2b>
漢西嶽華山廟碑¶
漢老子銘¶
漢荆州刺史度尚碑¶
　　　　漢孔子廟置卒史碑¶
右漢孔子廟置卒史碑其前有司徒吳雄司空趙戒奏
章¶歐陽文忠公具載于集古録其後又有魯相奏記司
徒司¶空府文字尤為完好云永興元年六月甲辰朔十
八日辛¶酉魯相平行長史事下守長擅叩頭死罪敢言
<pb:KR2n0013_WYG_015-3a>
之司徒司<md:KR2n0013_SBCK_015-2b>¶空府壬寅詔書為孔子廟置百石卒史一人
掌主禮器選年¶四十以上經通一蓺雜試能奉𢎞先聖
之禮為宗所歸者¶平叩頭叩頭死罪死罪謹按文書守文學
掾魯孔龢師孔憲戸¶曹史孔覽等雜試龢修春秋嚴氏
經通高弟事親至孝能¶奉先聖之禮為宗所歸除龢補
名狀如牒平惶恐叩頭死¶罪死罪上司空府其詞彬彬
可嘉故備録之且以見漢時郡¶國奏記公府其體如此
也按華陽國志後漢書注皆云趙¶戒字志伯而此碑乃
<pb:KR2n0013_WYG_015-3b>
作意伯疑其避桓帝諱故改焉¶
　　　　漢東海相桓君海廟碑¶
右漢東海相桓君海廟碑云惟永壽元年春正月有漢
東<md:KR2n0013_SBCK_015-3a>¶海相桓君又云熹平元年夏四月東海相山陽滿君
其餘¶文字完者尚多大畧記修飾祠宇事而其銘詩有
云浩浩¶倉海百川之宗知其為海廟碑也桓君與滿君
皆不著其¶名莫知為何人碑在今海州¶
　　　　漢孔君碣
<pb:KR2n0013_WYG_015-4a>
右漢孔君碣在孔子墓林中其額題孔君之墓文已殘
缺¶其前云元年乙未而元年上闕二字按東漢自建武
以後¶惟桓帝永壽元年歲次乙未其他有三乙未皆非
元年然¶則此碣所闕二字當為永壽也¶
　　　　漢韓明府孔子廟碑<md:KR2n0013_SBCK_015-3b>¶右漢韓明府孔子廟碑其畧云君造立禮器樂之音符
鐘¶磬瑟鼓雷洗觴觚爵鹿柤梪籩柉禁□修飾宅廟更
造二¶輿所謂鹿者禮圖不載莫知為何器又據字書柉
<pb:KR2n0013_WYG_015-4b>
木皮可¶為索□陳樂也亦非器名皆不可曉故并著其
語以俟知¶者(余後見汶陽陳氏所藏古彛為伏鹿之形/近歲青州獲一器亦全為鹿形疑所謂鹿)
(者因其形/而名之爾)¶
　　　　漢吉成侯州輔碑¶
右漢吉成侯州輔碑名字已殘缺其額題云漢故中常
侍¶長樂太僕吉成侯州君之銘輔名姓見范曄後漢書
宦者¶傳以定策立桓帝與曹騰等七人同時封為亭侯
今此碑¶載當時詔書有云其封輔為葉吉成侯以此知
<pb:KR2n0013_WYG_015-5a>
其名輔而<md:KR2n0013_SBCK_015-4a>¶酈道元注水經云滍水南有漢中常侍長樂
太僕吉成侯¶州苞冢冢前有碑其詞云六帝四后是諮
是諏今驗其銘¶文實有此語獨以輔為苞蓋水經之誤
當取漢史及此碑¶為正¶
　　　　漢州輔碑隂¶
右漢州輔碑隂京兆尹延篤叔堅而下題名者凡四十
餘¶人自東漢以後一時名卿賢大夫死而立碑則門生
故吏¶徃徃寓名其隂蓋欲附託以傳不朽爾今輔一宦
<pb:KR2n0013_WYG_015-5b>
者而碑¶隂列名者數十人雖當代顯人如延叔堅亦預
焉有以見¶權勢之盛如此雖然區區掛名于此者亦可
恥也夫<md:KR2n0013_SBCK_015-4b>¶　　　　漢州輔墓石獸膊字¶
右漢州輔墓石獸膊字酈道元注水經云州君墓有兩
石¶獸已淪没人有掘出一獸猶不全破甚高壯頭去地
丈許¶制作甚工左膊上刻作辟邪字余初得州君墓碑
又覽水¶經所載意此字猶存㑹故人董之明守官汝潁
<pb:KR2n0013_WYG_015-6a>
間因託訪¶求之踰年持以見寄其一辟邪道元所見也
其一乃天禄¶字差大皆完好可喜之明又云天禄近歲
為村民所毁辟¶邪雖存然字畫已殘缺難辨此蓋十年
前邑人所藏今不¶可復得矣¶
　　　　漢郎中鄭君碑<md:KR2n0013_SBCK_015-5a>¶右漢郎中鄭君碑賈誼過秦論云九國之師遁巡而不
敢¶進顔師古曰遁音千旬反流俗書本巡字誤作逃讀
者因¶之而為逃遁之義潘岳西征賦云遁逃以奔竄斯
<pb:KR2n0013_WYG_015-6b>
亦誤矣¶今此碑有云推賢達善逡遁退讓詳其文意亦
是逡巡之¶義然二字決非一音蓋古人用字與後世頗
異又多假借¶故時有難曉處不知顔氏何所據遂音遁
為逡乎¶
　　　　漢丹陽太守郭旻碑¶
右漢丹陽太守郭旻碑云君諱旻字巨公有周之裔也
又¶云治律小杜幼仕州郡察孝亷除郎中謁者遷敬陵
園令¶廷尉左平治書侍御史獄刑無頗憲臺如砥以父
<pb:KR2n0013_WYG_015-7a>
憂去官<md:KR2n0013_SBCK_015-5b>¶選拜郎中侍御史遭母憂服除復拜郎中治書
侍御史遷¶冀州刺史徵拜尚書是時淮夷蠢逆帝疇官
綏策書褒&KR1871;¶俾守丹陽為政四年以公事去官年過耳
順寢疾&KR3040;頽延¶熹元年十月戊戌卒其十二月丙申葬
㣲言絶矣諸子曷¶仰三載禮闋迺群相與刻石勒銘最
後云昔君即世雖立¶碑頌裁足載字加有瑕(下闕/一字)君之
弟故太尉薨歸葬舊陵¶於是從子故五原太守鴻議郎
某及𦙍孫某(其名/殘缺)懐祖之¶德乃更刻石不改舊文蓋用
<pb:KR2n0013_WYG_015-7b>
昭明祖勲焉郭氏為陽翟著¶姓自公以來世以通法律
顯名此碑所謂太尉公者禧也¶
　　　　漢議郎元賓碑<md:KR2n0013_SBCK_015-6a>¶右漢議郎元賓碑者在今亳州姓名已殘缺所可見者
云¶字元賓魯相之孫又云舉孝亷除倉龍司馬衞尉察
尤異¶遷呉令視事二稔民用寧康州辟從事公車徵拜
議郎年¶四十八延熹二年二月卒使者臨弔賻賵特加
其餘文字¶完好者尚多惜其名氏皆亡也
<pb:KR2n0013_WYG_015-8a>
　　　　漢孫叔敖碑隂¶
右漢孫叔敖碑隂云延熹二年中夏之節政在封表期
思¶長光視事一紀訪問國中耆年素聞孫君楚時良輔
又云¶博采遺苗曾𤣥孫子考龜吉辰五月癸夘宜以存
廢可立¶碑祀招請諸孫都㑹國右郭西道北處所顯好
與上窂祭<md:KR2n0013_SBCK_015-6b>¶倡優鼓舞又云相君有三嗣長子即封食邑
固始少子在¶江陵中子居三(下一字/磨滅)又云相君卒後十
有餘世有渤海¶太守其後厯敘子孫名字甚詳而文字
<pb:KR2n0013_WYG_015-8b>
斷續不可次第按¶期思長光碑隂不載姓氏叔敖碑雖
有之然已殘缺矣漢¶時令長有在官一紀不遷者乃知
前世官吏重於移易如¶此不惟吏民免迎送之擾而士
人亦皆安於其職無僥倖¶苟進之心與後世異矣¶
　　　　漢封丘令王元賞碑¶
右漢封丘令王君碑其姓名已殘缺所可見者字元賞
而¶已云察舉孝亷郎謁者考工菀陵葉封丘令而銘文
亦有<md:KR2n0013_SBCK_015-7a>¶撫臨三國之語歐陽公集古録云為菀陵丞者蓋
<pb:KR2n0013_WYG_015-9a>
誤以葉¶字為丞爾¶
　　　　漢王元賞碑隂¶
右漢王元賞碑隂載門生姓名有云右奔喪右斬杖三
年¶余嘗謂聖人之制禮為可繼也無過與不及之弊務
合於¶中庸而已禮曰事師無犯無隱服勤至死心喪三
年孔子¶之喪門人疑所服子貢曰昔者夫子之喪顔淵
若喪子而¶無服喪子路亦然請喪夫子若喪父而無服
彼漢人為王¶君乃為斬衰之服於禮無乃過乎
<pb:KR2n0013_WYG_015-9b>
　　　　漢冀州刺史王純碑<md:KR2n0013_SBCK_015-7b>¶右漢冀州刺史王純碑延熹四年立桑欽水經云濟水
北¶逕須句城西酈道元注濟水西有安民山山西有漢
冀州¶刺史王紛碑漢中平四年立按地理書須朐即今
中都縣¶此碑在中都又其官與姓氏皆合疑其是也然
以純為紛¶以延熹為中平則疑水經之誤¶
　　　　漢王純碑隂¶
右漢王純碑隂其前題門人姓名自東平馮定伯而下
<pb:KR2n0013_WYG_015-10a>
文¶字完好可識者百九十餘人磨滅不可識者又九十
餘人¶字畫淳勁可喜其後題義士名云各發聖心共出
義錢埤¶碑石直刋紀姓名埤當讀為禆助之禆漢時墓
碑多其<md:KR2n0013_SBCK_015-8a>¶門生故吏所立徃徃各紀姓名于碑隂或載所
出錢數其¶非門生故吏而出錢者謂之義士今漢人為
王君出錢造¶碑而云各發聖心可謂陋矣¶
　　　　漢倉頡廟人名¶
右漢倉頡廟人名歐陽公集古錄云此碑有蓮勺左鄉
<pb:KR2n0013_WYG_015-10b>
有¶秩池陽左鄉有秩池陽集水有秩皆不知是何名號
又有¶夏陽侯長祋祤侯長則是縣吏之名其字畫不甚
精又無事¶實可考姑疑其名號以俟知者爾按前漢書
張敞以鄉有¶秩補太守卒史後漢書百官志鄉置有秩
三老游徼本注¶曰有秩郡所署秩百石掌一鄉人注引
漢官儀曰鄉户五千<md:KR2n0013_SBCK_015-8b>¶則置有秩風俗通曰秩則田間大夫
言其官裁有秩爾然¶則有秩盖亦鄉吏名也¶
　　　　漢成皋令任伯嗣碑
<pb:KR2n0013_WYG_015-11a>
右漢成皋令任伯嗣碑其首已殘缺其可見者云字伯
嗣¶南郡編人也其先盖任座之苗胄又云舉孝亷除郎
中蜀¶郡府丞江州令以服云官為筑陽侯相延熹五年
遷來臨¶縣其後厯敘政績又云遷君桂陽最後云都邑
謠詠甄勒¶勛績永昭于後碑在今汜水縣汜水在漢為
成皋此碑蓋¶成皋令德政頌爾後漢書桓帝紀延熹八
年有桂陽太守¶任𦙍以此碑校之歲月相符又名與字
協知其名𦙍也<md:KR2n0013_SBCK_015-9a>¶
<pb:KR2n0013_WYG_015-11b>
　　　　漢任伯嗣碑隂¶
右漢任伯嗣碑隂大觀初獲此碑寘于汜水輦運司廨
舍¶壁間余聞其隂有字因託人諷邑官破壁出之遂得
此本¶蓋漢碑有隂者十七八世多棄而不録爾¶
　　　　漢平輿令薛君碑¶
右漢平輿令薛君碑文字完好云惟延熹六年春三月
平¶輿令薛君卒烏虖哀哉吏民其咨咨君之德迺建碑
石于¶墓之側其後有銘三百餘言敘述甚詳惟不載其
<pb:KR2n0013_WYG_015-12a>
名字世¶系故莫得而考焉¶
　　　　漢泰山都尉孔宙碑<md:KR2n0013_SBCK_015-9b>¶右漢泰山都尉孔宙碑宙孔北海父也見後漢書融列
傳¶又據桓帝紀泰山都尉元壽元年置延熹八年罷宙
以延¶熹四年卒蓋卒後四年官遂廢矣¶
　　　　漢孔宙碑隂¶
右漢孔宙碑隂門生有鉅鹿廣宗捕巡字升臺按氏族
書¶如姓苑姓纂皆無捕姓獨見于此碑爾
<pb:KR2n0013_WYG_015-12b>
　　　　漢西嶽華山廟碑¶
右漢西嶽華山廟碑其畧云孝武皇帝修封禪之禮巡
省¶五嶽立宫其下宫曰集靈宫殿曰存仙殿門曰望仙
門歐¶陽公集古録云所謂集靈者他書不見惟見于此
碑爾余<md:KR2n0013_SBCK_015-10a>¶按班固漢書地理志華隂有集靈宫武帝起而
酈道元注¶水經亦云敷水北逕集靈宫引地理志所載
其語皆同然¶則不獨見于此碑矣而所謂存仙殿望仙
門者諸書不載
<pb:KR2n0013_WYG_015-13a>
　　　　漢老子銘¶
右漢老子銘舊傳蔡邕文并書蓋杜甫李潮小篆八分
歌¶有曰苦縣光和尚骨立書貴瘦硬方通神世云此碑
是也¶今驗其詞乃邉韶延熹八年作非光和中所立未
知甫所¶見是此碑否而本朝周越書苑遂以為韶撰文
而邕書初¶無所據碑言孔子學禮時計其年紀聃已二
百餘歲聃然¶老旄之貌也而史記言謚曰聃按古謚法
無聃字又碑云<md:KR2n0013_SBCK_015-10b>¶孔子以周靈王二十年生今以年表及
<pb:KR2n0013_WYG_015-13b>
世家考之孔子以¶魯襄公二十二年生實靈王二十一
年未知孰是史書周¶太史儋事云孔子死後二百二十
九年徐廣注曰實一十¶九年今此碑所書正與史合不
知徐廣何所據也¶
　　　　漢荆州刺史度尚碑¶
右漢度尚碑其首題曰漢故荆州刺史度侯之碑碑云
其¶先出自顓頊與楚同姓熊(下缺/一字)之後又曰統國法度
其下¶殘缺不可辨按元和姓纂度姓但云古掌度之官
<pb:KR2n0013_WYG_015-14a>
因以命¶氏不言其與楚同姓也又范曄後漢書列傳度
尚自右校令¶擢為荆州刺史破長沙零陵賊以功封右鄉
侯遷桂陽太<md:KR2n0013_SBCK_015-11a>¶守徵還京師以中郎將破賊胡蘭等復為
荆州刺史後為¶遼東太守卒於官今以碑考之云封右
鄉侯遷遼東太守¶拜中郎將復拜荆州刺史以故秩名
蓋未嘗為桂陽太守而¶曰卒於遼東者皆史之誤余毎
得前代名臣碑板以校史¶傳其官閥歲月少有同者以
此知石刻為可寶也
<pb:KR2n0013_WYG_015-14b>
　
　
　
　
　
　
　
　金石録卷十五
