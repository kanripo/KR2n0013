# -*- mode: mandoku-view; -*-
#+TITLE: 金石録
#+DATE: 2015-09-12 00:15:24.619166
#+PROPERTY: ID KR2n0013
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB06n0602-027金石録-卷二十七.
<pb:KR2n0013_SBCK_027-1a>¶
金石錄&KR0195;苐二十七　䟦尾十七(唐)¶
唐八馬坊碑¶
唐忠武&KR0005;軍王暕墓誌¶
唐溜州開元寺碑¶
唐吏部尚書楊仲昌碑¶
唐唐儉碑¶
唐龍門石龕像銘¶
唐金仙長公主碑¶
唐雲麾&KR0005;軍李秀碑¶
唐嵩陽&KR0026;纪聖德頌¶
<pb:KR2n0013_SBCK_027-1b>¶
唐駙馬都尉豆盧建碑¶
唐陳&KR0046;王祠坣記¶
唐崔潭亀詩¶
唐貞一先生庙碣¶
唐陳㽜尉劉飛造像記¶
唐棣王墓誌¶
唐金城寺放生池碑¶
唐多寳塔感應碑¶
唐滎陽王妣朱氏墓誌¶
唐武部尚書楊詢碑¶
<pb:KR2n0013_SBCK_027-2a>¶
唐宇文顥山隂述¶
唐永陽郡太守姚奕碑¶
唐雲門山投龍詩¶
唐&KR0111;歸臺銘¶
唐渭南令路公遺爱表¶
唐吕禋祠廟碑¶
唐吕公表¶
唐玉真公主墓誌¶
唐京兆尹鮮于仲通碑¶
唐慧義寺弥勒像碑¶
<pb:KR2n0013_SBCK_027-2b>¶
　　　唐八馬坊碑¶
右唐八馬坊碑都昂撰開元之治盛矣監牧之制其詳¶
如此錄之可以見當時之制焉¶
　　　唐忠武&KR0005;軍王&KR0788;墓誌¶
右唐王&KR0788;墓誌父遂古王駙馬都尉頴州刺史尚高安¶
公主高宗大帝之女也按唐書高宗苐二女高安公主¶
下嫁頴州刺史王朂天授中為武帝&KR0001;誅今此志乃云¶
名遂古唐初人多以字為名故名字混淆難考遂古¶
豈非以字行乎¶
　　　唐淄州開元寺碑¶
<pb:KR2n0013_SBCK_027-3a>¶
右唐淄州開元寺碑李邕撰并書碑建于本寺後人移¶
寘郡廨敗屋下余為是州&KR0118;于便坐用木為欄楯以護¶
之云¶
　　　唐吏部尚書楊仲昌碑¶
右唐楊仲昌碑席豫撰鄔繇&KR0144;仲昌有两碑其一韓擇¶
木八分書刻于此碑之隂文皆同仲昌元琰子也唐書¶
元琰列傳与崔&KR0198;&KR0001;撰元琰碑皆云漢太尉震十八代¶
孫此碑乃以仲昌為二十代唐丗士人譜牒猶班班可¶
考今元琰仲昌父子碑刻不應差其丗次不同如此莫¶
可曉也¶
<pb:KR2n0013_SBCK_027-3b>¶
　　　唐唐儉碑¶
右唐唐儉碑云儉字茂約而唐書列傳云字茂系又云¶
男尚識尚豫章公主而唐書于儉傳云名善識于公主¶
傳云名茂識皆其差謬此碑開元中儉曽孫追立距儉¶
之殁雖已逺然至名字皆不應有誤可以為拠也¶
　　　唐龍門西龕石像銘¶
右唐龍門西龕石像銘礼部貟外&KR0048;張九齡撰今丗所¶
有曲江集無此文惜其殘缺不完也¶
　　　唐金仙長公主碑¶
右唐金仙長公主碑徐嶠之撰眀皇御書據唐書本傳¶
<pb:KR2n0013_SBCK_027-4a>¶
云大極元年与玉真公主皆為道士而碑云丙午&KR0010;度¶
為道士盖神龍二年也此扵史學不&KR0085;道然唐史書亊¶
差謬多如此¶
　　　唐雲麾&KR0005;軍李秀碑¶
右唐李秀碑李邕撰并書碑在幽州按眀皇以天宝三¶
年改年為載今此碑元年正月立而称元載何哉¶
　　　唐嵩陽&KR0026;紀聖德頌¶
右唐嵩陽&KR0026;紀聖德頌天宝中眀皇命方士錬丹于此¶
&KR0026;李林甫献頌称&KR0274;功德焉天宝之政荒&KR0075;敗度而眀¶
皇區區方錬丹以蘄長生豈不可笑乎¶
<pb:KR2n0013_SBCK_027-4b>¶
　　　唐駙馬都尉豆盧建碑¶
右唐豆盧建碑云建其先慕容氏前燕枝族也九丗祖¶
萇在魏賜姓豆盧氏封北地王案元和姓纂云慕容運¶
孫北地王精入後魏道武賜豆盧氏精生醜醜曽孫萇¶
生寕而北史寕傳云寕曽祖勝以燕皇始初㱕魏授長¶
楽郡守賜姓焉唐距北朝未逺氏族書完偹士大夫人¶
人能知其淂姓之自今碑与北史姓纂所載不同如此¶
皆莫可攷¶
　　　唐陳&KR0046;王祠坣記¶
右唐陳&KR0046;王祠坣記張謂撰按眀皇以尹喜舊宅淂靈¶
<pb:KR2n0013_SBCK_027-5a>¶
符遂改元天寳此記云寳符見之二載者天宝二年也¶
其末又云龍㑹甲申海寇吴令光入臣之&KR0010;者據纪年¶
通谱天宝三載&KR0010;次甲申盖天宝二年蘄縣令修完祠¶
坣至眀年謂始為記文尔又按唐書帝紀天宝二年十¶
二月海賊吴令光冦永嘉郡眀年河南尹裴敦&KR0167;晋陵¶
太守劉同昇南海太守劉臣鱗討之閏月令光伏誅今¶
此記乃云令光入臣而眀皇寔錄亦止言敦復䓁討令¶
光平之不言其伏誅不知唐史何所拠也豈令光既䧏¶
而殺之欤不然唐史誤矣¶
　　　唐崔潭亀詩¶
<pb:KR2n0013_SBCK_027-5b>¶
右唐崔潭亀詩蔡有鄰小字八分書歐陽公称之以謂¶
与三代彛&KR0166;無異而元祐間守京兆者&KR0145;其石為柱礎¶
丗遂不復傳可惜也¶
　　　唐貞一先生庿碣¶
右唐貞一先生庙碣貞一先生者司馬承禎也按新旧¶
唐史及諸書皆云承禎字子微今此碑乃云尊師諱子¶
微字承禎初莫能曉後因見雀尚所撰天台桐栢&KR0026;碑¶
乃言師名承禎一名子微云¶
　　　唐陳㽜尉劉飛造像記¶
右唐陳㽜尉劉飛造像記史惟則小字八分書按封演¶
<pb:KR2n0013_SBCK_027-6a>¶
聞見記云玄宗常幸驪山登朝元閣命群臣賦詩正字¶
劉飛詩&KR0496;清㧞特䝉激賞右相李林甫怒飛不先呈已¶
出為一尉而卒士子&KR0072;之今此記有云頃校文金殿賡¶
&KR0084;栢梁叨沐錦衣之賜遂有長沙之役又云聖恩廣被¶
移官大梁如此則演&KR0001;記為不誣矣林甫妬賢嫉䏻出¶
于天資飛以一詩之善遂遭逺謫其憸愎如此記在洛¶
陽龍門山字畫甚工而丗頗罕傳¶
　　　唐棣王墓誌¶
右唐棣王琰墓誌按唐史琰坐猒魅囚于鷹狗坊以&KR0104;¶
卒而至一終于咸寕縣㒷寕里十六王之藩邸史云宝¶
<pb:KR2n0013_SBCK_027-6b>¶
應元年詔&KR0167;琰王爵而誌云存王削官盖琰初未尝奪¶
王爵疑宝應詔書特還其官耳¶
　　　唐金城寺放生池碑¶
右唐金城寺放生池碑書撰人姓名皆已殘缺拠田槩¶
京兆金石錄以為韓擇木書豈當㮣為錄時尚完好可¶
讀乎其字畫奇偉非擇木不能為也¶
　　　唐多宝塔感應碑¶
右唐多寳塔感應碑岑勛撰顔真卿書多宝塔者僧楚¶
金所造楚金嘗冩法華千餘部寘塔中今犹有存者¶
余扵士大夫家數見之余亦淂其一&KR0195;乃乾元二年肅¶
<pb:KR2n0013_SBCK_027-7a>¶
宗所造&KR0195;首佛像絹素畫蹟尚如新也¶
　　　唐滎陽王妣朱氏墓誌¶
右唐朱氏墓誌韓擇木書擇木以八分名家石刻存者¶
尚多而此誌獨為正書茟法清勁可爱擇木正書見于¶
丗者惟此耳¶
　　　唐武部尚書楊珣碑¶
右唐楊詢碑按唐史宰相丗系表以珣為友諒子今碑¶
乃云志謙子疑史誤珣楊國忠父也故玄宗親為製碑¶
其末盛称國忠之羙云我有社稷尔䏻衞之我有廊庙¶
尔能宰之叶和九功九功惟序平章百姓百姓昭眀其¶
<pb:KR2n0013_SBCK_027-7b>¶
語可謂褒矣豈&KR0001;謂臨乱之主谷賢其臣者乎碑天宝¶
十二載建盖後二年祿山起兵又一年國忠被戮矣¶
　　　唐宇文顥山隂述¶
右唐宇文顥山隂述杜陵史懐則書懐則与史惟則同¶
時必其晜弟也惟則以八分著名懐則之書盖不减惟¶
則而初不見称于當時者豈非其位不&KR0139;乎以此知士¶
負其藝䏻或以垂名于不朽或遂湮沒而無聞者盖亦¶
有幸而不幸也若懐則之書非見錄于余則遂冺沒於¶
後矣¶
　　　唐永陽郡太守姚奕碑¶
<pb:KR2n0013_SBCK_027-8a>¶
右唐姚奕碑奕崇子也新唐史云崇謚文献而此碑及¶
張&KR0003;所撰崇碑皆云謚文貞盖崇之父懿已謚文献父¶
子罕有同謚者當以碑為正¶
　　　唐雲門山投龍詩¶
右唐雲門山投龍詩北海太守趙居貞撰序言天宝玄¶
黓歳下元日居貞投金龍環璧于此山有瑞雲出于洞¶
中有声云皇帝夀一萬千一百&KR0010;盖天宝中玄宗方崇¶
尚道家之&KR0003;以祈長年故當時謟䛕矯&KR0301;之徒皆称述¶
奇怪以阿其所好而居貞遂刻之金石以重欺来丗可¶
謂愚矣¶
<pb:KR2n0013_SBCK_027-8b>¶
　　　唐&KR0111;歸臺銘¶
右唐&KR0111;歸臺銘集古錄云此銘及孔子庙城隍神記三¶
碑並在縉雲其&KR0144;刻陽氷平生&KR0001;&KR0144;最細瘦丗言此石¶
皆活&KR0010;乆稍生刻處㡬合故細者&KR0178;無是理果若是更¶
加以歳月則遂無&KR0167;有字矣此數碑皆陽氷在肃宗朝¶
所書是時年尚少故字畫差踈瘦至大暦以後諸碑皆¶
暮年所&KR0144;茟法愈淳勁理應如此也¶
　　　唐渭南令路公遺爱表¶
右唐路公遺爱表蘓源眀撰新唐書列傳云路嗣公字¶
懿範今此表乃云公名嗣恭字嗣恭然則唐史以為字¶
<pb:KR2n0013_SBCK_027-9a>¶
懿範者不知何所拠也¶
　　　唐吕禋祠庙碑¶
右唐吕禋祠庙碑衞宻撰云上元纪&KR0010;之眀年詔始置¶
南都以荆州為江陵府命長史曰尹按元結所撰吕公¶
表与肃宗寔錄皆云上元元年九月改荆州為南都獨¶
此碑以為二年&KR0178;誤¶
　　　唐吕公表¶
右唐吕禋表元結撰前太子文學翰林院待詔頋誡奢¶
書杜甫集有贈頋八分文學詩即誡奢也誡奢八分不¶
多見余所淂者衞宻撰吕公庙碑并此表郭英奇郭慎¶
<pb:KR2n0013_SBCK_027-9b>¶
微碑為四耳甫詩称其最工小字而此表字畫甚大尤¶
壮&KR0646;可喜按唐書帝纪及宰相表皆云乾元二年七月¶
辛夘諲以母丧罷十月起&KR0167;上元元年五月壬子&KR0167;罷¶
為太子賓客今此表乃云乾元二年六月丁内&KR0104;上元¶
元年七月復罷相月日小不同未知孰是¶
　　　唐玉真公主墓誌¶
右唐玉真公主墓誌王縉撰誌云公主法&KR0197;無上真字¶
玄玄天寳中更賜&KR0197;曰持盈而唐史但言字持盈尔誌¶
又云中宗時封昌興縣主睿宗時封昌興公主後改封¶
玉真進為長公主唐史但云封崇昌縣主而以昌興為¶
<pb:KR2n0013_SBCK_027-10a>¶
崇昌者皆其闕誤誌又云元年建辰月卒而史以為卒¶
于宝應中亦非也此于史學皆至淺不&KR0085;道然著之要¶
見唐史多謬誤耳¶
　　　唐京兆尹鮮于仲通碑¶
右唐鮮于仲通碑顔真卿撰并書仲通以多財結楊國¶
忠薦為劒南節度使討南詔蛮大敗國忠為諱之&KR0175;薦¶
為京兆尹其始卒無他可称見于史者惟尝表請國忠¶
兼領劒南節度及為國忠立碑頌功德耳魯公為此碑¶
称&KR0274;甚盛以此知碑誌&KR0001;載是非褒貶果不可信雖魯¶
公猶况他人乎眀皇實錄称仲通以漏禁中语貶邵陽¶
<pb:KR2n0013_SBCK_027-10b>¶
司馬而碑言爲國忠&KR0001;忌貶小人之交初以利合終以¶
利敗者理固然也¶
　　　唐慧義寺弥勒像碑¶
右唐慧義寺弥勒像碑李潮八分書潮書初不見重于¶
唐當時獨杜甫詩盛称之以比蔡有鄰韓擇木今石刻¶
在者絶少惟此碑与彭元曜墓誌耳余皆淂之其茟法¶
亦不絶工非韓蔡比也¶
金石錄卷苐二十七¶
<pb:KR2n0013_SBCK_027-11a>¶
