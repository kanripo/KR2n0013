# -*- mode: mandoku-view -*-
#+TITLE: 金石錄
#+DATE: 2015-09-23 10:09:03
#+PROPERTY: LASTPB  <md:KR2n0013_SBCK_026-1a>
#+PROPERTY: JUAN 27

¶
<md:KR2n0013_SBCK_027-1a>¶
<pb:KR2n0013_WYG_027-1a>
欽定四庫全書
　金石録卷二十七　　　　宋　趙明誠　撰
　　跋尾十七(唐/)¶
唐八馬坊碑¶
唐忠武將軍王暕墓誌¶
唐淄州開元寺碑¶
唐吏部尚書楊仲昌碑¶
唐唐儉碑
<pb:KR2n0013_WYG_027-1b>
唐龍門西龕石像碑¶
唐金仙長公主碑¶
唐雲麾將軍李秀碑¶
唐嵩陽觀紀聖德碑<md:KR2n0013_SBCK_027-1b>¶唐駙馬都尉豆盧建碑¶
唐陳隱王祠堂記¶
唐崔潭龜詩¶
唐貞一先生廟碑
<pb:KR2n0013_WYG_027-2a>
唐陳畱尉劉飛造像碑¶
唐棣王墓誌¶
唐金城寺放生池碑¶
唐多寶塔感應碑¶
唐滎陽王妣朱氏墓誌¶
唐武部尚書楊珣碑<md:KR2n0013_SBCK_027-2a>¶唐宇文顥山陰述¶
唐永陽郡太守姚奕碑
<pb:KR2n0013_WYG_027-2b>
唐雲門山投龍詩¶
唐忘歸臺銘¶
唐渭南令路公遺愛表¶
唐吕諲祠廟碑¶
唐吕公表¶
唐玉眞公主墓誌¶
唐京兆尹鮮于仲通碑¶
唐慧義寺彌勒像碑<md:KR2n0013_SBCK_027-2b>¶
<pb:KR2n0013_WYG_027-3a>
　　　　唐八馬坊碑¶
右唐八馬坊碑郄昂撰開元之治盛矣監牧之制其詳¶
如此録之可以見當時之制焉¶
　　　　唐忠武將軍王暕墓誌¶
右唐王暕墓誌父遂古官駙馬都尉潁州刺史尚高安¶
公主高宗大帝之女也按唐書高宗第二女高安公主¶
下嫁潁州刺史王勗天授中為武后所誅今此誌乃云¶
名遂古唐初人多以字為名故名字混淆難考遂古¶豈
<pb:KR2n0013_WYG_027-3b>
非以字行乎¶
　　　　唐淄州開元寺碑<md:KR2n0013_SBCK_027-3a>¶右唐淄州開元寺碑李邕撰并書碑初建於本寺後人
移¶置郡廨敗屋下余為是州遷於便坐用木為欄楯以
䕶¶之云¶
　　　　唐吏部尚書楊仲昌碑¶
右唐楊仲昌碑席豫撰鄔繇篆仲昌有兩碑其一韓擇¶
木八分書刻于此碑之陰文皆同仲昌元琰子也唐書
<pb:KR2n0013_WYG_027-4a>
元琰列傳與崔沔所撰元琰碑皆云漢太尉震十八代¶
孫此碑乃以仲昌為二十代唐世士人譜牒猶班班可¶
考今元琰仲昌父子碑刻不應差其世次不同如此莫¶
可曉也<md:KR2n0013_SBCK_027-3b>¶　　　　唐唐儉碑¶
右唐唐儉碑云儉字茂約而唐書列傳云字茂系又云¶
男尚識尚豫章公主而唐書於儉傳云名善識於公主¶
傳云名茂識皆其差謬此碑開元中儉曾孫追立距儉
<pb:KR2n0013_WYG_027-4b>
之殁雖已逺然至名字皆不應有誤可以為據也¶
　　　　唐龍門西龕石像碑¶
右唐龍門西龕石像碑禮部員外郎張九齡撰今世所¶
有曲江集無此文惜其殘缺不完也¶
　　　　唐金仙長公主碑¶
右唐金仙長公主碑徐嶠之撰明皇御書據唐書本傳<md:KR2n0013_SBCK_027-4a>¶云太極元年與玉眞公主皆為道士而碑云丙午歲度¶
為道士蓋神龍二年也此於史學不足道然唐史書事
<pb:KR2n0013_WYG_027-5a>
差謬多如此¶
　　　　唐雲麾將軍李秀碑¶
右唐李秀碑李邕撰并書碑在幽州按明皇以天寶三¶
年改年為載今此碑元年正月立而稱元載何哉¶
　　　　唐嵩陽觀紀聖德頌¶
右唐嵩陽觀紀聖德頌天寶中明皇命方士鍊丹于此¶
觀李林甫獻頌稱述功德焉天寶之政荒淫敗度而明¶
皇區區方鍊丹以蘄長生豈不可笑乎<md:KR2n0013_SBCK_027-4b>¶
<pb:KR2n0013_WYG_027-5b>
　　　　唐駙馬都尉豆盧建碑¶
右唐豆盧建碑云建其先慕容氏前燕枝族也九世祖¶
萇在魏賜姓豆盧氏封北地王按元和姓纂云慕容運¶
孫北地王精入後魏道武賜姓豆盧氏精生醜醜曾孫萇¶
生寧而北史寧傳云寧曾祖勝以燕皇始初歸魏授長¶
樂郡守賜姓焉唐距北朝未遠氏族書完備士大夫人¶
人能知其得姓之自今碑與北史姓纂所載不同如此¶
皆莫可考
<pb:KR2n0013_WYG_027-6a>
　　　　唐陳隱王祠堂記¶
右唐陳隱王祠堂記張謂撰按明皇以尹喜舊宅得靈<md:KR2n0013_SBCK_027-5a>¶符遂改元天寶此記云寶符見之二載者天寶二年也¶
其末又云龍㑹甲申海宼吳令光入臣之歲者據紀年¶
通譜天寶三載歲次甲申蓋天寶二年蘄縣令修完祠¶
堂至明年謂始為記文爾又按唐書帝紀天寶二年十¶
二月海賊呉令光冦永嘉郡明年河南尹裴敦復晉陵¶
太守劉同昇南海太守劉巨鱗討之閏月令光伏誅今
<pb:KR2n0013_WYG_027-6b>
此記乃云令光入臣而明皇實録亦止言敦復等討令¶
光平之不言其伏誅不知唐史何所據也豈令光既降¶
而殺之歟不然唐史誤矣¶
　　　　唐崔潭龜詩<md:KR2n0013_SBCK_027-5b>¶右唐崔潭龜詩蔡有鄰小字八分書歐陽公稱之以謂¶
與三代彛鼎銘無異而元祐間守京兆者取其石為柱
礎¶世遂不復傳可惜也¶
　　　　唐貞一先生廟碑
<pb:KR2n0013_WYG_027-7a>
右唐貞一先生廟碑貞一先生者司馬承禎也按新舊¶
唐史及諸書皆云承禎字子微今此碑乃云尊師諱子¶
微字承禎初莫能曉後因見崔尚所撰天台桐栢觀碑¶
乃言師名承禎一名子微云¶
　　　　唐陳畱尉劉飛造像碑¶
右唐陳畱尉劉飛造像碑史惟則小字八分書按封演<md:KR2n0013_SBCK_027-6a>¶聞見記云𤣥宗常幸驪山登朝元閣命羣臣賦詩正字¶
劉飛詩最清拔特䝉激賞右相李林甫怒飛不先呈已
<pb:KR2n0013_WYG_027-7b>
出為一尉而卒士子寃之今此記有云頃校文金殿賡¶
歌栢梁叨沐錦衣之賜遂有長沙之役又云聖恩廣被¶
移官大梁如此則演所記為不誣矣林甫妬賢疾能出¶
於天資飛以一詩之善遂遭遠謫其憸愎如此記在洛¶
陽龍門山字畫甚工而世頗罕傳¶
　　　　唐棣王墓誌¶
右唐棣王琰墓誌按唐史琰坐厭魅囚於鷹狗坊以憂¶
卒而誌云終於咸寧縣興寧里十六王之藩邸史云寶<md:KR2n0013_SBCK_027-6b>¶
<pb:KR2n0013_WYG_027-8a>
應元年詔復琰王爵而誌云存王削官蓋琰初未嘗奪¶
王爵疑寶應詔書特還其官爾¶
　　　　唐金城寺放生池碑¶
右唐金城寺放生池碑書撰人姓名皆已殘缺據田槩¶
京兆金石録以為韓擇木書豈當槩為録時尚完好可¶
讀乎其字畫竒偉非擇木不能為也¶
　　　　唐多寶㙮感應碑¶
右唐多寶㙮感應碑岑勛撰顔眞卿書多寶㙮者僧楚
<pb:KR2n0013_WYG_027-8b>
金所造楚金嘗冩法華經千餘部置㙮中今猶有存者¶
余於士大夫家數見之余亦得其一卷乃乾元二年肅<md:KR2n0013_SBCK_027-7a>¶宗所造卷首佛像絹素畫蹟尚如新也¶
　　　　唐滎陽王妣朱氏墓誌¶
右唐朱氏墓誌韓擇木書擇木以八分名家石刻存者¶
尚多而此誌獨為正書筆法清勁可愛擇木正書見於¶
世者惟此耳¶
　　　　唐武部尚書楊珣碑
<pb:KR2n0013_WYG_027-9a>
右唐楊珣碑按唐史宰相世系表以珣為友諒子今碑¶
乃云志謙子疑史誤珣楊國忠父也故𤣥宗親為製碑¶
其末盛稱國忠之美云我有社稷爾能衞之我有廊廟¶
爾能宰之叶和九功九功惟序平章百姓百姓昭明其<md:KR2n0013_SBCK_027-7b>¶語可謂褒矣豈所謂臨亂之主各賢其臣者乎碑天寶¶
十二載建蓋後二年禄山起兵又一年國忠被戮矣¶
　　　　唐宇文顥山陰述¶
右唐宇文顥山陰述杜陵史懷則書懷則與史惟則同
<pb:KR2n0013_WYG_027-9b>
時必其晜弟也惟則以八分著名懷則之書蓋不減惟¶
則而初不見稱於當時者豈非其位不顯乎以此知士¶
負其藝能或以垂名於不朽或遂湮没而無聞者蓋亦¶
有幸有不幸也若懷則之書非見録於余則遂泯没於¶
後矣¶
　　　　唐永陽郡太守姚奕碑<md:KR2n0013_SBCK_027-8a>¶右唐姚奕碑奕崇子也新唐史云崇諡文獻而此碑及¶
張説所撰崇碑皆云諡文貞蓋崇之父懿已諡文獻父
<pb:KR2n0013_WYG_027-10a>
子罕有同諡者當以碑為正¶
　　　　唐雲門山投龍詩¶
右唐雲門山投龍詩北海太守趙居貞撰序言天寶𤣥¶
黓歲下元日居貞投金龍環璧於此山有瑞雲出於洞¶
中有聲云皇帝壽一萬一千一百歲蓋天寶中𤣥宗方
崇¶尚道家之説以祈長年故當時諂諛矯妄之徒皆稱
述¶竒怪以阿其所好而居貞遂刻之金石以重欺來世
可¶謂愚矣<md:KR2n0013_SBCK_027-8b>¶
<pb:KR2n0013_WYG_027-10b>
　　　　唐忘歸臺銘¶
右唐忘歸臺銘集古録云此銘及孔子廟城隍神記三¶
碑並在縉雲其篆刻陽冰平生所篆最細瘦世言此石¶
皆活歲久稍生刻處幾合故細者恐無是理果若是更¶
加以歲月則遂無復有字矣此數碑皆陽冰在肅宗朝¶
所書是時年尚少故字畫差疎瘦至大厯以後諸碑皆¶
暮年所篆筆法愈淳勁理應如此也¶
　　　　唐渭南令路公遺愛表
<pb:KR2n0013_WYG_027-11a>
右唐路公遺愛表蘓源明撰新唐史列傳云路嗣公字¶
懿範今此表乃云公名嗣恭字嗣恭然則唐史以為字<md:KR2n0013_SBCK_027-9a>¶懿範者不知何所據也¶
　　　　唐吕諲祠廟碑¶
右唐吕諲祠廟碑衞密撰云上元紀歲之明年紹始置¶
南都以荆州為江陵府命長史曰尹按元結所撰吕公¶
表與肅宗實録皆云上元元年九月改荆州為南都獨¶
此碑以為二年恐誤
<pb:KR2n0013_WYG_027-11b>
　　　　唐吕公表¶
右唐吕公表元結撰前太子文學翰林院侍詔顧誡奢¶
書杜甫集有贈顧八分文學詩即誡奢也誡奢八分不¶
多見余所得者衞密撰吕公廟碑并此表郭英竒郭愼<md:KR2n0013_SBCK_027-9b>¶微碑為四耳甫詩稱其最工小字而此表字畫甚大尤¶
壯偉可喜按唐書帝紀及宰相表皆云乾元二年七月¶
辛卯諲以母喪罷十月起復上元元年五月壬子復罷¶
為太子賓客今此表乃云乾元二年六月丁母憂上元
<pb:KR2n0013_WYG_027-12a>
元年七月復罷相月日小不同未知孰是¶
　　　　唐玉眞公主墓誌¶
右唐玉眞公主墓誌王縉撰誌云公主法號無上眞字¶
𤣥𤣥天寶中更賜號曰持盈而唐史但言字持盈爾誌¶
又云中宗時封昌興縣主睿宗時封昌興公主後改封¶
玉眞進為長公主唐史但云封崇昌縣主而以昌興為<md:KR2n0013_SBCK_027-10a>¶崇昌者皆其闕誤誌又云元年建辰月卒而史以為卒¶
於寶應中亦非也此於史學皆至淺不足道然著之要
<pb:KR2n0013_WYG_027-12b>
見唐史多謬誤耳¶
　　　　唐京兆尹鮮于仲通碑¶
右唐鮮于仲通碑顔眞卿撰并書仲通以多財結楊國¶
忠薦為劒南節度使討南詔蠻大敗國忠為諱之再薦¶
為京兆尹其始卒無他可稱見於史者惟嘗表請國忠¶
兼領劒南節度及為國忠立碑頌功德耳魯公為此碑¶
稱述甚盛以此知碑志所載是非褒貶果不可信雖魯¶
公猶爾况他人乎明皇實録稱仲通以漏禁中語貶邵
<pb:KR2n0013_WYG_027-13a>
陽<md:KR2n0013_SBCK_027-10b>¶司馬而碑言為國忠所忌貶小人之交初以利合終
以¶利敗理固然也¶
　　　　唐慧義寺彌勒像碑¶
右唐慧義寺彌勒像碑李潮八分書潮書初不見重於¶
唐當時獨杜甫詩盛稱之以比蔡有鄰韓擇木今石刻¶
在者絶少惟此碑與彭元曜墓誌爾余皆得之其筆法¶
亦不絶工非韓蔡比也¶
　
<pb:KR2n0013_WYG_027-13b>
　
　
　
　
　
　
　
　金石録卷二十七
