# -*- mode: mandoku-view -*-
#+TITLE: 金石錄
#+DATE: 2015-09-23 10:09:03
#+PROPERTY: LASTPB  <md:KR2n0013_SBCK_027-1a>
#+PROPERTY: JUAN 28

<md:KR2n0013_SBCK_027-11a>¶
<md:KR2n0013_SBCK_028-1a>¶
<pb:KR2n0013_WYG_028-1a>
欽定四庫全書
　金石録卷二十八　　　　宋　趙明誠　撰
　　跋尾十八(唐/)¶
唐嚴浚碑¶
唐郭英乂碑¶
唐潘孝子碑¶
唐萬年縣令徐昕碑¶
唐富平尉顔喬卿碣
<pb:KR2n0013_WYG_028-1b>
唐贈太尉李憕碑¶
唐麻姑仙壇記¶
唐涼國夫人李氏碑¶
唐吕府君勅葬碑<md:KR2n0013_SBCK_028-1b>¶唐高陵令李峴遺愛頌¶
唐宋璟碑¶
唐宋廣平碑側記¶
唐放生池碑陰記
<pb:KR2n0013_WYG_028-2a>
唐滑臺新驛記¶
唐右僕射裴遵慶碑¶
唐杜濟墓誌¶
唐重模延陵季子墓刻¶
唐顔勤禮碑¶
唐顔黙殘碑<md:KR2n0013_SBCK_028-2a>¶唐開元寺僧殘碑¶
唐顔魯公與郭僕射書
<pb:KR2n0013_WYG_028-2b>
唐元結碑¶
唐張九齡碑¶
唐右神武將軍史繼先墓誌¶
唐三藏和尚不空碑¶
唐内侍監魚朝恩碑¶
唐康日知墓誌¶
唐工部尚書辛京杲碑¶
唐茶山詩并詩述<md:KR2n0013_SBCK_028-2b>¶
<pb:KR2n0013_WYG_028-3a>
唐崔淙謝廣利方表¶
　　　　唐嚴浚碑¶
右唐嚴浚碑徐浩書題禮部尚書襄陽縣開國子席某
撰而¶其名殘缺不可辨按天寶中席豫嘗為此官而碑
末有¶云豫平生交好知其為席豫撰也唐書列傳云浚
華州¶華陰人而碑言馮翊臨晉人碑文字剥落所存無
幾惟¶其首大字十二尚完好筆法竒偉可愛云¶
　　　　唐郭英乂碑
<pb:KR2n0013_WYG_028-3b>
右唐郭英乂碑元載撰按唐書百官志開元中增集賢¶
待制官至永泰時勲臣罷節制無職事皆待制於集賢<md:KR2n0013_SBCK_028-3a>¶門凡十三人今此碑載英乂永泰元年實領此職余觀¶
韋述所撰集賢注記開元天寶間凡隷名於集賢者皆¶
一時文學之選蓋官以待制為名所以備人主顧問¶言
語侍從之臣也今乃以武夫庸人參於其間可乎代¶宗
之政其紀綱廢弛者多矣豈特以此而已哉¶
　　　　唐潘孝子頌
<pb:KR2n0013_WYG_028-4a>
右唐潘孝子頌崔稱撰孝子字季通與其父良瑗相繼
有¶至行親喪皆廬墓大厯中宣慰使李季卿以聞有詔
褒¶美墳隴在今中牟縣祥符中章聖皇帝西祀汾陰過
之¶詔有司封其墓且禁樵採云<md:KR2n0013_SBCK_028-3b>¶　　　　唐萬年縣令徐昕碑¶
右唐徐昕碑韓雲卿撰碑云昕為并州録事參軍相國¶
姚元之為法曹笞部人部人誣上反状天后臨朝方樹¶
刑威詔公先假風憲然後按詰公表直元之則天大怒
<pb:KR2n0013_WYG_028-4b>
將貽鼎鑊終能犯顔曉辨正刑而出果如雲卿所書昕¶
可謂賢矣而唐史不載其事因為録之昕為有功從弟¶
其忠厚之性固宜異於他人也¶
　　　　唐富平尉顔喬卿碣¶
右唐顔喬卿碣在長安世頗罕傳或云其石今亡矣有¶
朝士劉繹如者汶陽人家藏漢唐石刻四百卷以余集<md:KR2n0013_SBCK_028-4a>¶録闕此碣也輟以見贈宣和癸卯中秋在東萊重易裝¶
褾因為識之
<pb:KR2n0013_WYG_028-5a>
　　　　唐贈太尉李憕碑¶
右唐李憕碑李紓撰歐陽公集古録云新唐書列傳載¶
憕十餘子江渢涵瀛等同被害惟源彭免據李紓載憕¶
子見於碑者十二人未嘗有源也然則源者史家何從¶
得見之據史言源為司農主簿以碑考之源當為汶余¶
按穆宗實録載源事首尾甚詳云憕被害源方八歲為¶
賊所虜流浪南北展轉人家凡七八年洛陽平父之故¶
吏以金帛贖之歸於近親代宗聞之授河南府參軍自<md:KR2n0013_SBCK_028-4b>¶
<pb:KR2n0013_WYG_028-5b>
司農主簿棄官寓居洛陽惠林佛寺埀五十年至長慶¶
中御史中丞李德裕表薦拜諫議大夫時年八十餘矣¶
竟辭不受又李德裕㑹昌一品集載薦源表其事皆同¶
然則史不為無據蓋疑初名汶後改為源耳又唐人¶袁
郊撰甘澤謠載源隱居拜官皆同惟書僧圓澤事頗¶怪
誕難信然至其名亦不應謬誤也¶
　　　　唐麻姑仙壇記¶
右唐麻姑仙壇記顔魯公撰并書在撫州又有一本字
<pb:KR2n0013_WYG_028-6a>
絶小世亦以為魯公書驗其筆法殊不類故正字陳無¶
已謂余嘗見黃魯直言乃慶厯中一學佛者所書魯直<md:KR2n0013_SBCK_028-5a>¶猶能道其姓名無已不能記也小字本今録於後使覽¶
者詳其眞偽云¶
　　　　唐涼國夫人李氏碑¶
右唐涼國夫人李氏碑李郭子儀夫人也碑韓雲卿撰¶
史惟則八分書并篆額文詞頗簡古而字畫工妙可喜¶
或云碑今亡矣故世罕傳雲卿乃退之叔父科斗書後
<pb:KR2n0013_WYG_028-6b>
記所謂大厯中以文詞獨行中朝者¶
　　　　唐吕府君勅葬碑¶
右唐吕府君勅葬碑吕府君者名惠恭僧大濟之父代¶
宗朝元載王縉用事宗尚浮圖之法大濟為帝常修功<md:KR2n0013_SBCK_028-5b>¶德使殿中監故褒贈其父為兖州刺史官為營辦葬事¶
爵賞之濫一至于此¶
　　　　唐高陵令李峴遺愛頌¶
右唐李峴遺愛頌峴嘗任高陵縣令後為宰相以殁殁
<pb:KR2n0013_WYG_028-7a>
後縣令蘇端刻此頌焉碑云曾祖恪封呉王祖崐嗣呉¶
王父禧信安郡王元和姓纂所載亦同而唐書列傳以¶
為恪之孫誤矣¶
　　　　唐宋璟碑¶
右唐宋璟碑顔眞卿撰并書唐書廣平六子曰升尚渾¶
恕華衡今此碑言公有七子曰復昇尚渾恕延華衡乃<md:KR2n0013_SBCK_028-6a>¶八子也魯公所撰廣平碑側記亦曰公之第八子衡謫¶
官沙州蓋廣平實有八子唐書闕復延二人而此碑魯
<pb:KR2n0013_WYG_028-7b>
公¶誤書八字為七爾又碑云廣平自吏部侍郎兼攝尚
書¶左丞而史不載後自楚州刺史歴魏兖冀三州兼河
北¶按察使遷幽州都督復為魏州而史但言歴兖冀魏
三¶州刺史河北按察使進幽州都督而已史又載廣平
為¶廣州都督時郡人為璟立遺愛頌璟上疏辭讓有詔
許¶停而碑乃云燕公張説嘗為碑頌今燕公集中實有
此¶文豈已為文而未嘗刻石與¶
　　　　唐宋廣平碑側記<md:KR2n0013_SBCK_028-6b>¶
<pb:KR2n0013_WYG_028-8a>
右唐宋廣平碑側記顔魯公撰載廣平任御史時持服
於¶沙河縣屬突厥宼趙定州河朔兇懼邢州刺史黃文
軌¶投艱於公公以父母之邦金革無避及賊至城下公
為¶曉陳禍福其徒有素聞公威名者相率而去之開元
末¶安西都䕶趙含章冒於貨賂多以金帛賂朝廷之士
九¶品以上悉皆有名後節度范陽事覺有司以聞𤣥宗
將¶加黜責公一無所受乃進諫焉𤣥宗納之遂御花萼
樓¶一切釋放舉朝皆謝公衣冠儼然獨立不拜翌日𤣥
<pb:KR2n0013_WYG_028-8b>
宗¶謂公曰古人以清白遺子孫今卿一人而已公曰含
章¶之賄偶不及臣門非不受也𤣥宗深嘉之又云公第
八<md:KR2n0013_SBCK_028-7a>¶子衡因謫居沙州參佐戎幕土番入冦陷于賊廷素
聞¶太尉名德曰唐天子我之舅衡之父舅賢相也其可
畱¶乎大厯十一年以三百騎盡室䕶歸此皆廣平逸事
有¶以見其清德冠當世威名動夷狄如此而新舊史皆
不¶載故併録之於此覽者傳焉¶
　　　　唐放生池碑陰記
<pb:KR2n0013_WYG_028-9a>
右唐放生池碑陰記唐自天寶以後紀綱廢壞職官之¶
濫不可勝載此記具列當時僚屬名氏凡團練副使别¶
駕四人同團練副使一人長史三人司馬三人録事參¶
軍三人司功司倉司兵皆一人司法司户皆三人司田<md:KR2n0013_SBCK_028-7b>¶司士皆二人參軍四人烏程縣令一人丞三人主簿一¶
人尉四人長城縣令一人丞三人主簿一人尉五人安¶
吉縣令一人攝令一人丞二人主簿一人尉六人武康¶
縣令二人丞三人主簿二人尉四人德清縣令一人丞
<pb:KR2n0013_WYG_028-9b>
二人主簿一人尉三人一郡而吏員猥多如此然史不¶
能盡記故詳録之於此焉¶
　　　　唐滑臺新驛記¶
右唐滑臺新驛記李勉撰李陽冰篆其陰有銘歐陽公¶
云不知作者為誰余嘗考之乃舒元輿玉筯篆志後贊
也¶其文載於唐文粹及元輿集中歐陽公偶未嘗見之
爾<md:KR2n0013_SBCK_028-8a>¶　　　　唐右僕射裴遵慶碑
<pb:KR2n0013_WYG_028-10a>
右唐裴遵慶碑唐書列傳載遵慶所厯官甚簡畧以碑¶
考之其尤著者自吏部郎出為濛陽太守貶符陽郡徵
拜¶禮部郎中而史不載肅宗朝拜給事中累遷尚書右
丞¶兵部侍郎再授吏部而史但言為吏部侍郎而已又
史¶云遵慶薨時年九十餘碑云年八十五碑云遵慶諡
貞¶孝而史無之皆其闕誤也¶
　　　　唐杜濟墓誌¶
右唐杜濟墓誌但云顔眞卿撰而不云書歐陽文忠公
<pb:KR2n0013_WYG_028-10b>
以謂非魯公不能為也蓋世頗以為非顔氏書更俟識<md:KR2n0013_SBCK_028-8b>¶者辨之余觀此誌字畫竒偉決非他人可到歐陽公信¶
小字麻姑仙壇記以為眞蹟而尚疑此誌何哉¶
　　　　唐重模延陵季子墓刻¶
右唐呉季子墓刻自唐以來相傳為孔子書大厯中蕭¶
定再模而刻之余覽史記家語及秦漢以前諸子凡孔¶
子與學者談議問答是非褒貶纎悉必載其間荒誕之¶
説實非出於聖人而附託書之者固有之矣况于季子
<pb:KR2n0013_WYG_028-11a>
之賢孔子親銘其墓不應畧不見稱於前世至唐而始
傳¶也又碑銘始於東漢孔子時所未有而其字畫乃故
為¶竒怪以欺眩世俗者非孔子書無疑蓋好事者偽為
爾<md:KR2n0013_SBCK_028-9a>¶故余特為録之以解來者之惑後有博識之士當以
余¶言為然¶
　　　　唐顔勤禮碑¶
右唐顔勤禮碑魯公撰并書元祐間有守長安者後圃¶
建亭榭多輦取境内古石刻以為基趾此碑幾毁而存
<pb:KR2n0013_WYG_028-11b>
然已磨去其銘文可惜也¶
　　　　唐顔黙殘碑¶
右唐顔黙殘碑者初潁川人家以其石為馬臺皇祐中¶
王囘深父之弟冏容季見而識其為魯公書因模本以¶
傳深父為文以記之黙仕晉為汝陰太守故大厯中魯<md:KR2n0013_SBCK_028-9b>¶公追建此碑于汝陰焉¶
　　　　唐開元寺僧殘碑¶
右唐開元寺僧殘碑雖書撰人姓名殘缺然以字畫考
<pb:KR2n0013_WYG_028-12a>
之為顔魯公書無疑也初仁宗朝呉長文參政在京師
僦¶居治地得之當時文士皆為詩今其石尚藏汶上長
文¶家云¶
　　　　唐顔魯公與郭僕射書¶
右唐顔魯公與郭僕射書僕射郭英乂也魯公於座位¶
高下小有失當猶力爭如此使之立朝其肯逢君之惡¶
乎<md:KR2n0013_SBCK_028-10a>¶　　　　唐元結碑
<pb:KR2n0013_WYG_028-12b>
右唐元結碑顔魯公撰并書按唐書列傳結後魏常山¶
王遵十五世孫而碑與元氏家録序皆云十二世蓋史¶
之誤又碑與元和姓纂云結高祖名善禕而家録作善¶
禘未知孰是也¶
　　　　唐張九齡碑¶
右唐張九齡碑徐浩撰并書歐陽公集古録云按唐書¶
列傳所載大節多同而時時小異碑長慶中立而公薨¶
在開元二十八年至長慶三年實八十四年所傳或有
<pb:KR2n0013_WYG_028-13a>
同異至于年壽官爵子孫宜不謬當以碑為是今考之<md:KR2n0013_SBCK_028-10b>¶浩撰碑時為嶺南節度使在大厯間距曲江之卒未逺¶
至長慶中其家始刻石爾劉禹錫讀曲江集詩序以謂¶
曲江燕翼無似終為餒魂而碑載公嗣子拯孫藏器碑¶
後又載曾孫敦慶𤣥孫景新景重然則曲江為有後矣¶
不知禹錫何所據乎碑又云公一名博物而史不載¶
　　　　唐右神武將軍史繼先墓誌¶
右唐史繼先墓誌徐浩撰云公諱繼先字繼先夏后氏
<pb:KR2n0013_WYG_028-13b>
之苗裔殷時遷於北土曾祖牟雨可汗祖墨啜可汗諱¶
瓌父墨特勒諱逾輪肇歸皇化封右賢王又云繼先𤣥¶
宗時為左金吾衞大將軍酒泉郡太守河西節度副使<md:KR2n0013_SBCK_028-11a>¶肅宗初知神武軍事賜姓史氏其後為神武將軍封¶潁
國公卒于建中元年按唐書突厥傳載黙啜子孫事¶甚
畧粗可見者云命黙啜子左賢王墨特勒討毗伽可¶汗
其歸朝及繼先賜姓等事史皆無之又史云黙啜而¶墓
誌作墨史云墨特勒為左賢王而墓誌作右賢王皆¶當
<pb:KR2n0013_WYG_028-14a>
以墓誌為據元和姓纂紀史氏亦不載繼先名姓故¶詳
録之以補唐史及姓纂之闕漏云¶
　　　　唐三藏和尚不空碑¶
右唐不空碑自明皇以後職官不勝其濫下至佛氏老¶
子之徒亦皆享高爵厚禄故不空始為特進大鴻臚封<md:KR2n0013_SBCK_028-11b>¶肅國公既殁又贈司空嗚呼名器之輕一至於此昔舜¶
命伯禹作司空異於是矣¶
　　　　唐内侍監魚朝恩碑
<pb:KR2n0013_WYG_028-14b>
右唐魚朝恩碑呉通𤣥撰通微書朝恩雖以譴死然其¶
徒如竇文場焦奉超者猶居中用事故德宗朝詔為立¶
碑通𤣥兄弟於陸贄謗毁抵排無所不至至為朝恩碑¶
則稱頌功德如此可以見其為人矣¶
　　　　唐康日知墓誌¶
右唐康日知墓誌李紓撰唐書日知傳云祖植開元中¶
為左武衛大將軍而誌云祖褘石生傳云日知終晉絳<md:KR2n0013_SBCK_028-12a>¶節度使而誌云卒於左威衞上將軍傳云累加檢校尚
<pb:KR2n0013_WYG_028-15a>
書左僕射贈太子太師而誌云為檢校兵部尚書其卒¶
乃贈僕射紓與日知同時人墓誌所書宜得其實也¶
　　　　唐工部尚書辛京杲碑¶
右唐辛京杲碑按元和姓纂辛氏云懷節生言為都¶水
使者言生雲京京杲而碑乃云懷節生恩兼為左驍¶衞
大將軍公即大將軍之愛子金城郡王之從父弟新¶書
所書亦同金城郡王即雲京也然則姓纂以京杲為¶言
之子雲京之同父弟誤矣
<pb:KR2n0013_WYG_028-15b>
　　　　唐茶山詩并詩述<md:KR2n0013_SBCK_028-12b>¶右唐袁高茶山詩并于頔撰詩述李吉甫撰碑陰記共¶
兩卷湖州歲貢茶高為刺史作此詩以諷高恕已孫也¶
貞元中德宗將起盧杞為饒州刺史高任給事中爭甚¶
力於是止用杞為上佐德宗猜忌刻薄出于天資信任¶
盧杞幾亡天下奉天之圍賴陸贄之謀以濟杞之貶黜¶
迫於公議然終身眷眷不能忘于贄則一斥不復其奔¶
走播遷而不亡者豈非幸歟非高等力排其姦則復任
<pb:KR2n0013_WYG_028-16a>
用杞未可知也唐史稱高代宗時累遷給事中建中中¶
拜京畿觀察使坐累貶韶州長史復拜給事中吉甫為¶
碑陰記述所厯官甚詳云大厯中從其父贊皇公辟為<md:KR2n0013_SBCK_028-13a>¶丹陽令再表為監察御史浙江團練判官德宗嗣位累¶
遷尚書金部員外郎右司郎中擢御史中丞為杞所忌¶
貶韶州長史尋刺湖州収復之歲徵拜給事中以卒然¶
則高代宗朝未嘗為給事中德宗朝未嘗拜京畿觀察¶
使其貶韶州實為中丞而其為中丞與湖州傳皆不載
<pb:KR2n0013_WYG_028-16b>
今并著之以證唐史之誤¶
　　　　唐崔淙謝廣利方表¶
右唐崔淙謝廣利方表德宗貞元中自著方書號貞元¶
廣利方頒之郡國淙時為同州上表稱謝德宗信任姦¶
臣毒流天下而區區欲以醫方救民疾苦可謂婦人之<md:KR2n0013_SBCK_028-13b>¶仁
